༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN5657
lin/a
ImageGroup:
ISBN:
13CN5659
n/a
Title:
རྩྭ་ཐང་གི་ཟིན་ཐོ།
rtswa thang gi zin tho/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
In/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
198O-1989
རྩྭ་ཐང་གི་ཉིན་ཐོ།
《སྦྲང་ཆར》རྩོམ་སྒྲིག་ཁང་གིས་བསྒྲིགས།
མཚོ་སྔོན་མི་རིགས་དཔེ་སྐྲུན་ཁང་།



ཉྩིཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
རྩྭ་ཐང་གི་ཉིན་ཐོ།
༩༤ ཙཙེ , ་་ཚུལོརེ་རུ་རུས་
《སྦྲང་ཆར》རྩོམ་སྒྲིག་ཁང་གིས་བསྒྲིགས།
ས
སྒྲི
མཚོ་སྔོན་མི་རིགས་དཔེ་སྐྲུན་ཁང་།



民族文字出版专项资金资助项目
图书在版编目(CIP)数据
草原日记:藏文《章恰尔》编辑部编,--西宁:青海
民族出版社,2016.7
(中国藏族当代文学精品丛书)
ISBN 978-7-5420-2639-2
I. 0草…I.O障…II. 0短篇小说 - 小说集 - 中
国 - 当代 - 藏语N.01247.7
中国版本图书馆 CIP 数据核字(2016)第157263号
中国藏族当代文学精品丛书(1980-1989)
草原日记
《章恰尔》编辑部编
w/ 青海民族出版社·
中国(青海省西宁市同仁路10号 81001)
销售热线10971-6123221 咨询电话10971-6138933
E-mail/qpmzcbs@sohu.com 网址:www.qhmzcbs.com
责任编辑/万玛项千封面设计/朋毛多杰责任印制!尤秋花
发行/青海民族出版社出版发行部
经销/新华书店
印制/青海德隆文化创意有限责任公司
开本1720mmx1000mm 1/16 字数:280千
印张/26.75
印数11-2 000
版本2016年7月第1版印次/2016年7月第1次印刷
书号:ISBN 978-7-5420-2639-2(民文)
| 定价:48.00 元
| 版权所有侵权必究
如发现印、装质量问题,影响阅读,请与印刷厂联系调换。



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
(1980-1989）
བློ་འདོན་པ། འགྱུར་མེད། ཟླ་བ་བློ་གྲོས། ་
འཇུ་སྐལ་བཟང་། བཀྲ་ཤིས་དཔལ་ལྡན།
ཀྲུའུ་རེན། རབ་བརྟན་ཚེ་རིང་།
ཀྲུའུ་རེན་གཞོན་པ། བསོད་ནམས་ཚེ་རིང་།
གཙོ་སྒྲིག་པ། རྟ་མགྲིན་སྐྱབས།
གཙོ་སྒྲིག་གཞོན་པ། བཀྲ་ཤིས་དོན་གྲུབ།
རྩོམ་སྒྲིག་ཨུ་ཡོན། (མིང་རྣམས་ཀ་ཕྲེང་ལྟར་བསྒྲིགས་པ་ཡིན）
བཀྲ་བྷ།(པེ་ཅིན) མཁའ་འགྲོ་ཚེ་རིང་། ཆོས་སྐྱོང་།
བདུད་ལྷ་རྒྱལ།(ཀན་སུའུ) དོན་གྲུབ་ཚེ་རིང་།(བོད་ལྗོངས)
དོན་གྲུབ་ཚེ་རིང་།(མཚོ་སྔོན) པད་མ་དབང་ཆེན།
ཕག་མོ་དོན་གྲུབ།
ལྷ་མོ་འཚོ།



中国藏族当代文学精品丛书
(1980-1989)
顾问:吉明 达瓦洛智,居·格桑扎西班典
主任: 祁正贤
副主任:索南才让
主编:日正加
副主编:扎西东主
编委:(以姓氏笔画为序)
万玛项千扎 巴(北京)切落
东主让(西藏)东主才让(青海)拉毛措
看着才让彭毛东主德拉加(甘肃)



དཔེ་སྐྲུན་གསལ་བཤད།
༡
དཔེ་སྐྲུན་གསལ་བཤད།
དུས་རབས་གོང་མའི་ལོ་རབས70པའི་མཇུག་དང80པའི་སྟོད་དུ། ཀྲུང་
གོའི་རིག་གནས་དང་འབྲེལ་བའི་རིམ་པ་ཁག་གི་བསྐྱར་སྐྲུན་དང་བསྐྱར་དར།
འཕེལ་རྒྱས་ཀྱི་རྣམ་པ། བརྗོད་ཐབས་དང་མཚོན་ལུགས་བཅས་གང་ཅིའི་ཐད་དུ།
གནམ་ས་བླ་འོག་བརྗེས་པའམ་སྣ་མང་ཕུན་སུམ་ཚོགས་པ་ཞིག་རེད་ཅེས་སྨོས་
ཀྱང་མི་རུང་བ་ཅིའང་མ་མཆིས་སྙམ། རིག་གནས་དང་སྒྱུ་རྩལ་ལས་ཆེས་ཐད་
ཀར་བ་དང་ཆེས་མངོན་དུ་གསལ་ཞིང་ཆེས་གསར་སྐྲུན་གྱི་ཁྱད་ཆོས་ལྡན་པའི་
ཡན་ལག་སྟེ། རྩོམ་རིག་ལ་མཚོན་ནས་བཤད་ནའང་། དེའི་ཁྱད་རྟགས་འབུར་
དུ་དོད་ཅིང་གྲུབ་འབྲས་བླ་རུ་འཕགས་ཏེ། དུས་ད་ལྟའང་མི་རྣམས་ཀྱིས་ཡང་
ཡང་གླེང་བར་བྱེད། འདི་ལྟ་བུའི་ཁྱད་པར་ཅན་གྱི་གནས་སྐབས་སུ། བོད་ཀྱི་རྩོམ་
རིག་ཀྱང་རང་རྟོགས་སྒོས་དུས་རབས་ཀྱི་རླབས་རྒྱུན་ཁྲོད་ཞུགས་ཤིང་། ཕུལ་དུ་
བྱུང་བའི་ཕྱི་ཕྱོགས་ཀྱི་རིག་གནས་དང་བསམ་བློ་མཐའ་དག་ལ་སློབ་སྦྱོང་རྒྱུན་
འཛིན་ནམ་སྤང་བླང་གཟབ་ནན་སྒོས། དེ་དག་བདག་གིར་སྤྱོད་པའི་སྲོལ་རྒྱུན་
བཟང་བོ་མ་དོར་བ་གཞིར་བྱས། ལད་མོ་དཔེར་བལྟས་དང་རང་སྟེང་ལག་ལེན་



༸ ཀྲུང་གོའི་བོད་ཀྱི་དེང་རབས་ཆོཔ་རིག་གཅེས་བཏུས།
དུ་བསྟར་པ་བརྒྱུད། བརྗོད་བྱ་གསར་རྐྱང་དང་སྒྱུ་རྩལ་རིན་ཐང་གོང་འཕགས་
ཅན་གྱི་རྩོམ་རིག་བརྩམས་ཆོས་འབོར་ཆེན་ཞིག་ཀློག་པ་པོའི་བགོ་སྐལ་དུ་
བྲིམས་ཏེ། ངེས་པ་དོན་གྱིས་བོད་ཀྱི་དེང་རབས་རྩོམ་རིག་གསར་རྩོམ་གྱི་སྒོ་མོ་
ཡོངས་སུ་ཕྱེ་བར་མངོན། རིག་གཞུང་ཁྱབ་ཁོངས་སུ། བོད་ཀྱི་དེང་རབས་རྩོམ་
རིག་གི་དབྱེ་མཚམས་དེར་ལྟ་ཚུལ་མི་མཐུན་པ་སྣ་ཚོགས་མཆིས་ནའང་། བོད་
ཀྱི་དེང་རབས་རྩོམ་རིག་བྱུང་འཕེལ་གྱི་བཤུལ་ལམ་རིང་བོར་ཕྱི་མིག་འཕངས་
ཚེ། དུས་རབས་གོང་མའི་ལོ་རབས80པའི་སྟོད་དུ། སྔ་ཕྱིར《བོད་ཀྱི་རྩོམ་རིག་
སྒྱུ་རྩལ》དང《སྦྲང་ཆར》《ཟླ་ཟེར》《ལྷོ་ཁའི་རྩོམ་རིག་སྒྱུ་རྩལ་》《གངས་རྒྱན་
མེ་ཏོག》སོགས་རྩོམ་རིག་དུས་དེབ་རབ་དང་རིམ་པ་བཞིན་གསར་དུ་བཏོན་པ་
དང་། གཞན་ཡང་བོད་ཡིག་ཚགས་པར་ཁག་ཅིག་གིས “རྩོམ་རིག་ལྡུམ་ར” ཡི་
ལེ་ཚན་བཀོད་པ་ནས་བཟུང་། སྔོན་ཆད་ཀྱི་རྩོམ་ལུས་དང་བརྗོད་དོན། རྣམ་པ་
བཅས་ཆིག་རྐྱང་ཅན་ཡིན་པའི་སྦུབས་རྒྱུ་དེ་ལས་ཡོངས་སུ་གྲོལ་ཅིང་། རྩོམ་
རིག་བརྩམས་ཆོས་ཆུ་མིག་བརྡོལ་པ་བཞིན་རྒྱ་ཆེར་སྤེལ་ཏེ། ཀློག་པ་པོ་རྒན་
དར་གཞོན་གསུམ་གྱིས་དོ་སྣང་ཆེན་པོ་བྱེད་པར་མ་ཟད། སེམས་བསམ་པའི་
གཏིང་ནས་གོང་བཀུར་ཚད་མེད་གནང་བའི་གནས་ཚུལ་ལ་དཔགས་ན། ང་
ཚོས་བོད་ཀྱི་དེང་རབས་རྩོམ་རིག་གི་མགོ་ཁུངས་སམ་འབྱུང་ཁུངས་ནི། དུས་
རབས་གོང་མའི་ལོ་རབས80པ་ནས་ཚུགས་པ་རེད་ཅེས་པའི་སྡོམ་ཚིག་དེར་
འཐད་པའི་མགོ་བོ་ལྡེམ་ཞིང་མགྲིན་པ་གཟེངས་སུ་བཏེགས་ཀྱང་མི་ཆོག་པ་
མེད་དོ་སྙམ། དུས་དེ་རིང་། བོད་ཀྱི་དེང་རབས་རྩོམ་རིག་གསར་རྩོམ་དེ་གོམ་
ཚུགས་ཁྱར་ཁྱོར་སྤོས་པ་ནས་བརྟན་ཞིང་བརླིང་བར་གྱུར་པའི་བརྒྱུད་རིམ་ལ།
ཏག་ཏག་མི་ལོ40ཙམ་གྱི་ལམ་བུ་འགྲིམས་ཤིང་། བསམ་བློའི་ཚད་གཞི་མཐོ་བ་
༄༅
2
རྒྱུ



དཔེ་སྐྲུན་གསལ་བཤད།
དང་སྒྱུ་རྩལ་གྱི་ཁྱད་གཤིས་རྫོགས་པའི་རྩོམ་རིག་བརྩམས་ཆོས་ཕུལ་བྱུང་ཅན་
མོད་མི་དམའ་བ་པར་སྐྲུན་འགྲེམས་སྤེལ་བྱས་པ་ནི། མི་རྣམས་ཧུར་བརྩོན་
ཡར་སྐྱེད་འབྱུང་བའི་ལྕག་ཚན་ཉག་ཅིག་ཏུ་གྲུབ། དེ་མིན། དཔེ་དེབ་ཁྲོམ་རར་
བཀྲམ་པའི་བོད་ཀྱི་དེང་རབས་རྩོམ་རིག་གི་བཀླག་དེབ་ཀྱང་འཁྲུག་ཆ་དོད་ལ་
རྣམ་པ་སྣ་ཚོགས་སུ་སྣང་། ཡིན་ནའང་། ངེས་པར་ཁས་འཆེས་དགོས་པ་ཞིག་
ནི། བཀླག་དེབ་དེ་དག་བོད་ཀྱི་རྩོམ་རིག་ལོ་རྒྱུས་དང་ལྷག་དོན་ཀྲུང་གོའི་རྩོམ་
རིག་ལོ་རྒྱུས་ཀྱི་ཁྱབ་ཁོངས་སུ་བཞག་ཚེ། མ་ལག་ཆ་ཚང་ཡོངས་ཁྱབ་དང་
དབང་གྲགས་ཡིད་རྟོན་འཕེར་བ། གསུང་རབ་རྒྱུན་འཛིན་རུང་བ་བཅས་ཀྱིས་
སྤུ་རིས་ཤན་ཕྱེ་བའི་རིན་ཐང་ཆེན་པོ་མ་མཆིས་ཤིང་། ཕལ་མོ་ཆེ་ནི་རྩོམ་པ་པོ་
ཆེ་གེ་མོས་དུས་སྐབས་མང་གེ་མོར་བརྩམས་པའི་བརྩམས་ཆོས་སམ། ཡང་ན་
དུས་དེབ་ཁང་ག་གེ་མོས་དུས་མཚམས་མང་གེ་མོར་སྤེལ་པའི་བརྩམས་ཆོས་
དག་ཕྱོགས་སུ་བསྡུས་པ་ཙམ་སྟེ། སྤྱིའི་ཆ་ནས་བལྟས་ན་ད་དུང་ཐར་ཐོར་སིལ་
བུ་ཅན་དང་བཟང་ངན་སྦྲགས་མར་གནས་པའི་ཞན་ཆ་གསལ་བོར་མངོན་
འདུག དེར་བརྟེན། ཁྱོན་ཡོངས་ནས་དང་མ་ལག་ཆ་ཚང་བའི་སྒོ་ནས་དང་
དུས་གཟུར་མེད་པའི་ངང་དུ། ལོ་ངོ40ཙམ་གྱི་བོད་ཀྱི་རྩོམ་རིག་གསར་རྩོམ་
གྱི་གནས་སྟངས་དང་རྣམ་པ་ཡོངས་སུ་མཚོན་ལ། དུས་སྐབས་མི་འདྲ་བའི་
རྩོམ་པ་པོ་གལ་ཆེན་དག་གི་བརྩམས་ཆོས་གཙོ་བོ་འདེམ་སྒྲུག་བྱེད་པ། དུས་
སྐབས་དེའི་བོད་ཀྱི་རྩོམ་རིག་གི་འདས་པའི་བྱུང་འཕེལ་དང་རྩ་བའི་གྲུབ་ཚུལ།
མ་འོངས་འཕེལ་ཕྱོགས་ཐད་ཏན་ཏན་ཏིག་ཏིག་དང་ཁ་ཞེ་གཉིས་མེད་སྒོས་
གསེད་འགྲོལ་བྱེད་པ། དུས་ཕྱིས་སུ་བོད་ཀྱི་རྩོམ་རིག་ལ་སྔར་བས་གཏིང་ཟབ་
པའི་ཞིབ་འཇུག་བྱེད་པར་ཡིད་རྟོན་འཕེར་ཞིང་འཚོལ་ཞིབ་བྱས་ཆོག་པའི་རྒྱུ་



ཀྲུང་གོའི་བོད་ཀྱི་དེང་རབས་པརྫོལ་རིག་གཅེས་བཏུས།
ཆ་གྱ་ནོམ་པ་ཞིག་འཇོག་པ། ད་དུང་རྒྱ་ཆེའི་ཀློག་པ་པོར་དབང་གྲགས་ཆེ་ཞིང་
མ་ལག་ཚང་བ། འདུ་ཕུད་ལྡན་པའི་བསྡུས་དེབ་དཔེ་ལེགས་ཤིག་མཁོ་འདོན་
བྱེད་པ་བཅས་ཀྱི་ཆེད་དུ། 《སྦྲང་ཆར》རྩོམ་སྒྲིག་ཁང་གིས་དུས་ཡུན་རིང་བོར་
ཉེར་བསྡོགས་སྟ་གོན་དང་བདེན་པ་ཁུངས་སྐྱེལ། ཇུས་འགོད་ཞིབ་མོ་བཅས་
བགྱིས་ཐོག དེབ་གྲངས40ཡི་བདག་ཉིད་དུ་གྲུབ་པའི《ཀྲུང་གོའི་བོད་ཀྱི་དེང་
རབས་རྩོམ་རིག་གཅེས་བཏུས་》ཞེས་པ་འདི་དཔེ་སྐྲུན་འཆར་འགོད་དང་ལག་
ལེན་དོན་འཁྱོལ་དུ་བསྟར་པར། རྒྱ་ཆེའི་ཀློག་པ་པོ་དང་རྩོམ་རིག་དོན་གཉེར་
མཁན་རྣམས་ཀྱིས་དགའ་བའི་ཐལ་མོ་རྡེབ་པའི་མཚུངས་སུ། གོང་རིམ་འབྲེལ་
ཡོད་ལས་ཁུངས་ནས་ཀྱང་རྒྱབ་སྐྱོར་བླ་མེད་གནང་བྱུང་། 《གཅེས་བཏུས》
འདིར་མཚོན་ན་སྤྱི་ལོ1980ལོ་ནས2010ལོའི་བར་གྱི་ལོ་ངོ40དེ་རྒྱུར་བྱས་ཤིང་།
འཐུས་ཚབ་རང་བཞིན་ལྡན་པའི་རྩོམ་པ་པོའི་བརྩམས་ཆོས་དག་སྤུན་དུ་དྲངས་
ཐོག བྱེ་བྲག་སྒྲུང་གཏམ་དང་སྙན་ངག ལྷུག་རྩོམ། རྩོམ་རིག་དཔྱད་བརྗོད་
བཅས་རྩོམ་ལུས་བཞི་པོ་ཐགས་སུ་སྦྲེལ་བ་ཞིག་སྟེ། ལོ་ངོ10རེ་དུས་མཚམས་སུ་
ཕྱེ་ནས་དེབ་གྲངས10རེ་དཔེ་སྐྲུན་བྱ་འཆར་ཡོད་པ་དང་། སྤྱི་ལོ2016ལོར་དེབ་
གྲངས10པར་དུ་བསྐྲུན་པ་ནས་མགོ་ཚུགས་ཏེ། སྤྱི་ལོ2010ལོར་ཡོངས་སུ་མཇུག་
བསྒྲིལ་རྩིས་ཡིན།
《ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས》འདི་ལྟར་དཔེ་
སྐྲུན་བགྱིད་པ་ནི། བྱས་རྗེས་ད་ལྟར་འཇོག་ཅིང་འབྲས་བུ་བསྐལ་བརྒྱར་གནས་
པའི་བཀྲ་ཤིས་དོན་བཟང་ཞིག་ཡིན་པར་ང་ཚོ་ཡིད་ཆེས་ཀྱིས་བརྟས་ཡོད། དེ་
ནི་མི་རིགས་རིག་གནས་དར་ཞིང་རྒྱས་པའི་བྱེ་བྲག་གི་མཚོན་རྟགས་ཤིག་
དང་། བོད་མི་རིགས་ཀྱི་སྙིང་སྟོབས་རྒྱུན་འཛིན་དང་ཕུགས་བསམ་གྱི་ཏོག་



དཔེ་སྐྲུན་གསལ་བཤདུ།
གམ་རྩེ་མོ་ཕྱི་རུ་མངོན་ཚུལ་ཞིག་ཀྱང་རེད། ལྷག་པར་དུ། “ཀྲུང་ཧྭ་མི་རིགས་
བསྐྱར་དར་གྱི་བྱ་བཞག་རླབས་པོ་ཆེ་དེ་མངོན་འགྱུར་འབྱུང་བ་ནི། ཉེ་རབས་
ཀྱི་ཚུན་དུ་ཀྲུང་ཧྭ་མི་རིགས་ཀྱི་ཆེས་རླབས་ཆེ་བའི་ཕུགས་འདུན་ཡིན” ཞེས་
པའི་དགོངས་གཞི་བཏོན་པ་ནས་བཟུང་། ཀྲུང་གོའི་ཕུགས་འདུན་དེ་ཀྲུང་གོ་
པ་དུང་ཕྱུར13གྱིས་ཐུན་མོང་གི་འཚོལ་སྙེག་བྱ་ཡུལ་དུ་གྱུར་ལ། ཕུགས་འདུན་
དེར་རེ་སྙེག་དང་ཡང་ན་ཕུགས་འདུན་དེ་མངོན་འགྱུར་བྱེད་པའི་རླབས་ཆེ་
བའི་འཕེལ་རིམ་ཁྲོད་དུ། དུས་ནམ་ཡང་གདན་གྲལ་ཤོར་མ་མྱོང་བའི་བོད་ཀྱི་
རྩོམ་རིག་གིས། ཉིན་རེ་ལས་ཀྱང་ལྷག་པའི་སྒོ་ནས་སྟོབས་ཤུགས་དང་ནུས་པ་
གལ་ཆེན་བཏོན་དང་འདོན་མུས་སུ་མཆིས། །
་ ཐོག་མར། 《གཅེས་བཏུས》སུ་བདམས་པའི་བརྩམས་ཆོས་གང་ཡིན་
ཡང་སྲོལ་རྒྱུན་ཕུལ་བྱུང་རིག་གནས་ཀྱི་ཉིང་བཅུད་བཞིབས་པའི་རྨང་གཞིའི་
སྟེང་། ཡར་སྐྱེད་དགེ་སྐུལ་གྱི་བརྗོད་བྱའི་ཁྲིད་སྟོན་དང་ཐུན་མིན་གསར་རྐྱང་
གི་མཚོན་ཐབས་འབྲི་ལུགས་ཀྱིས། སྤྱི་མཐུན་རྒྱལ་ཁབ་ཀྱི་དགུང་སྔོན་གཅིག་
གི་སྐྱིད་སྡུག་འོག དུས་སྐབས་སོ་སོའི་བོད་སྤྱི་ཚོགས་ཀྱི་འཕེལ་རྒྱས་སམ་
འགྱུར་ལྡོག་འབྱུང་བཞིན་པའི་ཚ་ཚ་འུར་འུར་གྱི་རྣམ་པ་དང་། གཅིག་རྗེས་
གཉིས་མཐུད་དུ་ལོ་རྒྱུས་གར་སྟེགས་སུ་འབྱོན་བཞིན་པའི་མི་སྣ་གང་མང་
གི་ཁྱད་དུ་མཚར་བའི་གཏམ་རྒྱུད་བཅས་མངོན་པར་བསྟབས་པས། དེ་ནི་སྤྱི་
ཚོགས་རིང་ལུགས་ཀྱི་དགེ་སྡུག་སྤང་བླང་གི་རྣམ་གཞག་གཙོ་བོ་དང་། ཀྲུང་
ཧྭ་རིག་གནས་ཀྱི་རྩ་བའི་རིན་ཐང་དང་ཡང་ཆུ་ལ་ཆུ་བཞག་གི་ངང་ཚུལ་དུ་
སོང་འདུག
གཉིས་པ། 《གཅེས་བཏུས་》འདེམ་སྒྲུག་བྱེད་པ་དེས་དུས་ཡུན་ངེས་ཅན་
5 ༄༅



_ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
ཞིག་དབྱེ་མཚམས་སུ་བཟུང་སྟེ། ཟང་ཟིང་ལང་ལོང་ཆེ་བའི་རྩོམ་རིག་གི་
ཡུལ་དུས་ཁྱད་པར་བའི་ཁྲོད་དུ། བོད་ཀྱི་དེང་རབས་རྩོམ་རིག་གི་བྱུང་འཕེལ་
དང་རྗེས་ཤུལ་མ་ལུས་སྐྱ་ཐིག་ཏུ་གསལ་བོར་ཕབ་སྟེ། བོད་མི་རིགས་ཀྱིས་
ཐུན་མོང་གི་ཁྱིམ་གཞིས་སྐྲུན་པའི་རླབས་ཆེན་གྱི་བཤུལ་ལམ་མངོན་པར་
མཚོན་པ་དང་། བོད་ཀྱི་རྩོམ་རིག་གཞུང་ལུགས་ཞིབ་འཇུག་ཐད་དགོས་ངེས་
ཀྱི་དཔྱད་གཞིའི་དགོས་མཁོ་སྐོང་བ། བྱེ་བྲག་གི་རྩོམ་པ་པོའི་བརྩམས་ཆོས་
ལ་དཔྱད་སྟོབས་ཡང་དག་གིས་འཇུག་པའི་འདོད་གསོལ་བཅས་ཇི་བཞིན་
སྒྲུབ་པར་མ་ཟད། དོན་སྙིང་ངེས་ཅན་ཞིག་གི་སྟེང་ནས་བཤད་ན། ཀྲུང་གོའི་
རྩོམ་རིག་ལོ་རྒྱུས་ཆ་ཚང་བ་ཞིག་འབྲི་བར་ལོ་རྒྱུས་ཀྱི་རྒྱུ་ཆ་གསར་དུ་སྣོན་པ་
དང་། ལོ་རྒྱུས་ཀྱི་དྲན་པ་གཟུངས་སུ་འདེབས་པའི་རིན་ཐང་གལ་ཆེན་ཡང་
ལྡན་པར་སེམས།
གསུམ་པ། བོད་ཀྱི་རྩོམ་རིག་དེ་ལོ་ཙཱ་དང་མཚམས་སྦྱོར། འབྲེལ་འདྲིས་
བཅས་པར་བརྟེན་ནས་ཀྲུང་གོའི་རྩོམ་རིག་གི་དབུས་འགྱུར་ཕོ་བྲང་དུ་བསྐྱོད་
པ་དང་། ཐ་ན་འཛམ་གླིང་རྩོམ་རིག་གི་དཔུང་གྲལ་དུ་ཚུད་པའི་ངེས་པའང་
ཤིན་ཏུ་ཆེ། 《གཅེས་བཏུས》འདེམ་སྒྲུག་བྱེད་པ་དེས། སྔར་བས་ཕུལ་དུ་བྱུང་
ཞིང་ཚད་ཤིང་རང་བཞིན་ལྡན་པའི་བོད་ཀྱི་དེང་རབས་རྩོམ་རིག་གི་བརྩམས་
ཆོས་འབོར་ཆེན་ཞིག་གྲ་མ་ཆག་གྲུ་མ་ཉམས་པར། མི་རིགས་གཞན་གྱི་ཀློག་
པ་པོའི་མདུན་སར་ལོ་ཙཱ་དང་མཚམས་སྦྱོར་བྱེད་པའི་ཆར་མཐུན་རྐྱེན་གང་
ལེགས་བསྐྲུན་པ་དང་། ཡིད་རྟོན་བློས་འགེལ་རུང་བའི་དཔྱད་གཞི་གང་བཟང་
མཁོ་འདོན་ཐུབ་ཡོད་པ་རེད། དེར་མ་ཟད། སྣ་མང་ཕུན་སུམ་ཚོགས་པའི་ཀྲུང་
གོའི་རྩོམ་རིག་གི ་སྐྱེ་ཁམས” འཛུགས་སྐྲུན་དང་སྲུང་སྐྱོབ་བྱེད་པའམ། ཡང་



་ ་དཔེ་སྐྲུན་གསལ་བཤད། ཉྩ་
ན “མཛེས་པའི་དཔལ་ནི་སོ་སོར་ཡང་། །” “ཕན་ཚུན་ཉིད་དུ་མཉམ་པར་
བརྗིད” ཅེས་པའི་མཛེས་དཔྱོད་ཀྱི་རིན་ཐང་གདོན་པའི་ཐད་དུའང་དོན་སྙིང་
གལ་ཆེན་ལྡན་ངེས།
《ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས》འདེམ་སྒྲུག་
བྱེད་པའི་གོ་རིམ་ཁྲོད། ང་ཚོས་གཤམ་གྱི་གནད་ཁ་ཤས་དམིགས་སུ་བཟུང་ནས་
བོགས་ཅི་ནུས་བཏོན་པ་སྟེ། གཅིག་ནི་ཁྱོན་ཡོངས་སུ་ཁྱབ་པར་བྱས་པ། དུས་
རབས་གོང་མའི་ལོ་རབས8oཔའི་ཚུན་གྱི་བོད་ཡིག་གི་དུས་དེབ་དང་ཚགས་
པར་སྟེང་དངོས་སུ་སྤེལ་པའི་བརྩམས་ཆོས་མཐའ་དག་འཚོལ་སྡུད་བྱས་པའི་
རྨང་གཞིའི་སྟེང་། ནན་ཏན་ཕྲ་ཞིབ་ཀྱི་སྒོ་ནས་གཅིག་ཀྱང་མ་ལུས་པར་རེ་རེ་
བཞིན་དུ་བཀླགས་ཤིང་། ཁྱབ་རྒྱ་ཆེ་ཞིང་ཕན་འབྲས་ལྡན་པའི་བསམ་འཆར་
སྡུད་ལེན་བྱས་ཏེ། ལོ་ངོ40ཙམ་གྱི་བོད་ཀྱི་དེང་རབས་རྩོམ་རིག་ལས་ཆེས་
འཐུས་ཚབ་རང་བཞིན་ལྡན་པའི་རྩོམ་པ་པོ་དང་བརྩམས་ཆོས་དག་འདེམ་
སྒྲུག་བྱས་ཡོད་ལ། དུས་རབས་དང་སྤྱི་ཚོགས་ལ་ངོ་གནོང་མི་དགོས་པའི་རྩོམ་
རིག་གི་རྩ་བའི་བྱས་འབྲས་ཇི་བཞིན་དུ་བསྟབས་པའི་མཚུངས་སུ། ཀྲུང་ཧྭ་
རིག་གནས་ཀྱི་ཕུན་ཚོགས་རང་བཞིན་ཡང་གསལ་བར་བསྟན་པའོ། །གཉིས་
ནས་དབང་གྲགས་ལྡན་པ་ཞིག་ཏུ་བརྩོན་ལེན་བྱས་པ། དུས་ཡུན་རིང་བོར་
རྩོམ་རིག་གི་ལས་ཀ་དོན་དུ་གཉེར་བའི་རྩོམ་སྒྲིག་པ་གྲགས་ཅན་དང་ཆེད་
ལས་ཞིབ་འཇུག་མི་སྣ་སྐོང་སྡུད་ཀྱིས་རྩོམ་སྒྲིག་ཚོགས་པ་བཙུགས་ཤིང་། རྩོམ་
རིག་གི་བློ་སྦྱོང་མཐོན་པོ་དང་རོ་མྱོང་གི་ནུས་པ་རྩལ་དུ་སྤྲུགས་ཐོག སྐྱིད་ལུག་
རྣམ་གཡེང་གི་སེམས་པ་སྤངས་ཤིང་ཁུར་བཟོད་རྟག་འགྲུས་ཀྱི་རྣམ་འགྱུར་
དྲང་བོ་བཟུང་སྟེ། རྩོམ་སྒྲིག་པར་ཞུས་ཀྱི་ལས་ཀ་ཐོག་མཐའ་བར་གསུམ་དུ་ལེ་
༄༅
7



ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
ལོ་མ་ཤོར་པར་བགྱིས་པ་དང་སྦྲགས། དཔེ་དེབ་ཀྱི་དབང་གྲགས་ལེགས་པར་
བསྲུངས་ཡོད། གསུམ་ནས་གསུང་རབ་ཀྱི་ཁྱད་ཆོས་འཛོམས་པར་བྱས་པ། དེ་
ལྟའི་གསལ་ཞིང་ཞིབ་པའི་རྩོམ་སྒྲིག་གི་འདུན་མས་ཐོག་དྲངས་ཏེ། 《གཅེས་
བཏུས》སུ་བདམས་པའི་བརྩམས་ཆོས་མཐའ་དག་ནི། ནང་དོན་སྤུས་ཚད་ཟབ་
དག་ཡིན་མིན་དང་སྒྱུ་རྩལ་རྣམ་པ་ཞུན་ཐར་ཆོད་མིན། ཡང་ན་སྒྲིག་བཟོའི་
སྤུས་ཀ་བཟང་མིན་བཅས་ཕྱོགས་གང་ཅིའི་ཐད་གསུང་རབ་ཀྱི་ཁྱད་གཤིས་
སྲུང་འཛིན་གྱིས། དཔེ་ཀློག་སྐྱོར་སྦྱོང་གི་ཕན་ཡོན་ཉམས་པ་མེད་པ་དང་། སྤྱོད་
སྒོ་བོགས་འདོན་ཆེ་བའི་ལོ་རྒྱུས་དཔྱད་ཡིག་གི་ཞིབ་འཇུག་རིན་ཐང་ལྡན་
པར་བྱས་པ་ཡིན། གོང་སྨོས་ཀྱི་རེ་འདུན་དང་འཆར་འགོད་དེ་དག་བདེ་བླག་
ངང་འགྲུབ་པའི་སླད་དུ། ང་ཚོས་བྱ་བ་མང་བོ་བརྩོན་པ་ཆུ་བོའི་རྒྱུན་བཞིན་
བསྒྲུབས་ཤིང་། དཀའ་སྡུག་གི་རྔུལ་ཆུ་མང་བོ་གཏོར་ནའང་། ཆུ་ཚད་དང་
འཇོན་ཐང་། དུས་ཚོད། ས་བཅད་སོགས་རྒྱུ་རྐྱེན་དུ་མའི་ཚོད་འཛིན་གྱི་དབང་
གིས། རྩོམ་སྒྲིག་པར་སྐྲུན་བྱས་དང་བྱེད་འགྱུར་གྱི《གཅེས་བཏུས》འདིར་
གནད་དོན་དང་སྐྱོན་ཆ་རེ་གཉིས་ཡོད་སྲིད་ལ། ཐ་ན་ཉ་ཉུང་མཉམ་བསྲེས་
དང་གཡག་ཞར་རྩྭ་ཟོས་ཀྱི་ནོངས་འགལ་ཡང་མཆིས་ངེས་ན། ང་ཚོས་ལྷག་
བསམ་ཟོལ་མེད་ངང་རིགས་གཅིག་མཁས་པ་དང་རྒྱ་ཆེའི་ཀློག་མཁན་རྣམ་
པས་བོད་ཀྱི་རྩོམ་རིག་བདེ་བླག་ངང་འཚར་ལོངས་དང་རྒྱུན་མཐུད་འཕེལ་
རྒྱས་ཡོང་བའི་ཀུན་སློང་གཙང་མས་རྒྱུད་བསྐུལ་ཏེ། རིན་ཐང་གཞལ་དུ་མེད་
པའི་དག་ཐེར་དགོངས་འཆར་དང་གནད་སྨིན་གྲོས་མགོ་གང་ལེགས་སྩོལ་
པའི་རེ་བ་ཡང་ཡང་ཞུ་ཞིང་། དེས་ཀྱང་ང་ཚོའི་མ་འོངས་པའི་བྱ་བཞག་སྔར་
ལས་ཡག་ཐོག་ཡག་བརྩེགས་ཡོང་བར་ལྕག་ཚན་གཞུས་ན་སྙམ་མོ། །



དཔེ་སྐྲུན་གསལ་བཤད། རྒྱུ
སླད་མའི་ཆར། ང་ཚོས་བོད་ཀྱི་དེང་རབས་རྩོམ་རིག་གི་མདུན་ལམ་
ཡངས་པོའི་ཆེད་དུ་ཤ་རུས་རྡོར་ཐུག་གི་དཀའ་བ་སྤྱད་པ་དེར་འབྲས་བུ་ཕུན་
སུམ་ཚོགས་པ་འཐོབ་པར་ཤོག
སླད་མའི་ཆར། བོད་ཀྱི་དེང་རབས་རྩོམ་རིག་གི་མཛེས་སྡུག་དཔལ་དུ་
བཀྲ་བའི་མཐོ་སྒང་གི་མེ་ཏོག་འདི་ཉིད། ཀྲུང་གོའི་རྩོམ་རིག་ལྟ་ཅི་འཛམ་གླིང་
རྩོམ་རིག་གི་མེ་ཏོག་སྣ་བརྒྱ་བཞད་པའི་གྲས་སུའང་སྐྱེ་སྟོབས་ཀྱི་ཡལ་ག་རྒྱས་
ཤིང་བསུང་ཞིམ་གྱི་དྲི་ངད་འཐུལ་བར་ཤོག
《སྦྲང་ཆར》རྩོམ་སྒྲིག་ཁང་གིས།
2016ལོའི་ཟླ5པའི་ཚེས5ཉིན།
༄༅
9
༔



དཀར་ཆོག །
དཀར་ཆག
ཨ་ནེ་སྒྲོལ་མ།
བྲག་སྟེང་གི་རྩྭ་ཆུང་།
མི་རབས་གསུམ་གྱི་ཕྲུག་ལཱ།
གླག་སྦྲུལ་མི་གསུམ་གྱི་གཏམ་རྒྱུད།
རིགས་རུས།
གྱང་སྣ་དེ་རུ། །
རང་འཐག་ཁ།
རྩེ་ཆུས་ཁྲེལ་དགོད་བྱེད་བཞིན།
ཕུགས་བསམ་གྱི་ལང་ཚོ།
Dསྡེ་བའི་ཀླན་ཀ
བརྩེ་དུངས་ཀྱི་རྦ་རླབས།
ཐོག་མའི་བརྩེ་དུངས།
པདྨ་རྡོ་རྗེ། /OO1
ཚེ་དབྱངས།/D19
རྣམ་སྲས། /O4ཏུ
རིན་ཆེན་བཀྲ་ཤིས། /D58
ཆོས་འཛོམས། /D71
རིན་ཆེན་བཀྲ་ཤིས།/156
རྣམ་སྲས།/143
ཚེ་རིང་དོན་གྲུབ།/159
སྟག་འབུམ་རྒྱལ། /170
ཚེ་རིང་དོན་གྲུབ།/192
གཅོད་པ་དོན་གྲུབ། དོན་གྲུབ་རྒྱལ། /202
ཆབ་འགག་རྡོ་རྗེ་ཚེ་རིང་། /239
༄༅ 227 ཉྩ



ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
གཞོན་ནུ་མ་ཞིག་གི་བརྩེ་མདངས།
མེད།
རྩྭ་ཐང་གི་ཉིན་ཐོ།
ཆུ་མིག་ཁ།
ཨ་ཤེལ་བདེ་ཆེན་མཚོ་མོ།
ལྕགས་གླང་།
ཕ་རྒན་འདས་རྗེས།
རིན་ཆེན་བཀྲ་ཤིས། /279
ཚེ་རིང་དོན་གྲུབ། /299
གཡང་མཚོ་སྐྱིད /327
ཕག་མོ། /322
བཀྲས་སྒྲོན། 733）
ཤི་ལོག་ཚེ་རིང་། /549
དོན་ཡོད། /370
སྤྱང་ཚེར། /379
རིག་ལྡན་རྒྱ་མཚོ།/386
ལྗང་བུ། ཉི་ཟླ། /392
ལ་རྒྱུ།
གནའ་བོའི་གྲོང་ཚོ་ཞིག་ན།།
གསེར་ཉ།
@ OO2



རྩྭ་ཐང་གི་ཉིན་ཐོ། སྐུ་
ཨ་ནེ་སྒྲོལ་མ།
པདྨ་རྡོ་རྗེ། །
གཅིག་
ཉིན་ཤས་སོང་རྗེས་ཨ་ནེ་སྒྲོལ་མས་རང་གི་བུ་ཆུང་ཤོས་ལྷ་མོ་བསོད་
ནམས་ལ་མནའ་མ་ལེན་རྒྱུ་ཡིན་པས་གྲ་སྒྲིག་ལ་བྲེལ་བ་ཆེན་པོ་ལངས། ཁོ་མོར་
བསྡོམས་པས་བུ་གསུམ་ཡོད་པ་ལས་བུ་གཞན་གཉིས་ལ་མོས་མནའ་མ་བླངས་
ཡོད་པ་དང་། བུ་ཆུང་ཤོས་འདི་ལ་མནའ་མ་བླངས་ན་ཁོ་མོའི་ཚེ་གང་གི་བྱ་བ་
འགྲུབ་པ་རེད། སྐབས་འདིར་མོ་རང་ཁྱིམ་གྱི་མལ་ཁྲི་ལ་བསྡད་ནས་བཞིན་ལ་
འཛུམ་བག་མངོན་གྱིན་འདུག ཡིན་ནའང་བུ་ཆུང་ཤོས་འདིའི་ཕྱིར་དུ་ལམ་
འཁྱོག་པོ་མང་བོ་བརྒྱུད་མྱོང་གཤིས། སྔོན་ཆད་ཀྱི་འདས་དོན་རྣམས་དྲན་པ་ན་
སེམས་ཡང་མི་བདེ་བར་གྱུར། དེའི་ལོ་རྒྱུས་མགོ་ནས་མཇུག་བར་བཤད་ན་འདི་
དེ་ཡང1960ལོར་ལོ་ཉེས་ཀྱིས་འཚོ་བ་སྡུག་པས་འཆི་བདག་རང་རྒྱལ་
གྱི་ཕྱོགས་ཀུན་ཏུ་བྱུང་རྒྱལ་དུ་རྒྱུ་བ་ན། གསེར་སྲང་གང་གིས་འབྲུ་རིགས་སྤར་
གང་ཉོ་མི་ཐུབ་པའི་སྟབས་ཀྱིས་མདོ་སྨད་ཙོང་ཁའི་ཡུལ་གྱི་སེམས་ཅན་ཧ་ཅང་
མང་བོ་ལྟོགས་ཤི་ཐེབས་པ་རེད། མཚེར་དབུས་སྡེ་བ་ན་ཨ་ནེ་སྒྲོལ་མའི་ཁྱིམ་
27 །



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཡོད་ཅིང་། མོའི་ཁྱོ་ག་ཚེ་བརྟན་ནི་གཟུགས་ཆེ་ཞིང་གཞོན་ཤ་དོད་པ་གཡག་ལ་
འགྲན་བཟོད་པ་ཞིག་ཡིན་པས་ལྟོ་ཆས་ཐུན་རེ་ཟོས་ན་དཀར་ཡོལ་བརྒྱད་དགུས་མ་
གཏོགས་གྲོད་པ་མི་བརྒྱག ཡིན་ནའང་དུས་དེར་ལྟོ་ཆས་ཀྱི་མིང་ཡང་ཐོས་དཀའ་
བས་འདི་ལྟར་ཟ་རྒྱུ་ག་ལ་ཡོད། དེ་ནས་ཐོག་མར་རྩྭ་རམ་པ་ལ་སོགས་པའི་རི་སྐྱེས་
རྣམས་འཕྲོག་རེས་བྱས་ནས་བརྐོས་ཤིང་ཟོས། སེམས་ཅན་ཐམས་ཅད་ཀྱིས་ཟོས་
པའི་དབང་གིས་མི་རིང་བར་རྩྭ་ཡང་བསྔོགས་ཚར། མཐར་ལྟོ་བས་ལྟོགས་གླུ་ལྷང་
ལྷང་དུ་འཐེན་ནས་བཟོད་མ་ཐུབ་པར་ན་ཚབས་ཀྱང་ཟ་དགོས་པ་བྱུང་། དེ་ཟོས་
ན་ཕོ་བས་ཞུ་དཀའ་བས་སྦོ་བ་ལས་ཕན་པ་སྤུ་ཙམ་ཡང་མེད། ཚེ་བརྟན་ལྟོགས་
ནས་བཟོད་པ་དང་བྲལ་ཏེ་ན་རྩབས་མང་བོ་ཟོས་པས་གྲོད་པ་སྦོས་ནས་འཁར་
རྔ་ལྟར་སྣང་། ཁོ་ནི་རང་གི་གྲོད་པ་ལ་ལག་པས་འཐམས་ནས་ས་ལ་འགྲེ་ལོག་
བྱེད་ཅིང་། སྣ་ནས་འཁུན་སྒྲ་དང་བཅས་ཏེ “ཀྱི་ཧུད། ངའི་གྲོད་པ་སྦྱོས་ནས་ཤི་
བར་འདུག” ཅེས་སྨྲེ་སྔགས་བཏོན། ཨ་ནེ་སྒྲོལ་མའི་མིག་ནས་མཆི་མ་གྲུ་ཆར་
ལྟར་ཉིལ་ཞིང་། དངངས་སྐྲག་ལངས་ནས་ལག་པས་གནམ་སྙབ་ས་རྙིབ་བྱས་ལ།
ཁ་ནས་དཀོན་མཆོག་མཁྱེན་ཞེས་ཁ་ཏོན་ཡང་ཡང་བྱེད་པ་ལས་ཐབས་ཅི་ཡང་
མེད། ཉིན་ཞིག་གི་ནམ་སྨད་ཀྱི་ཆ་ལ་ཚེ་བརྟན་གྱིས “སྒྲོལ་མ” ཞེས་དཀའ་སྡུག་
གི་སྒོ་ནས “ཁྱོད་འདིར་ཤོག་དང” ཟེར། བོས་པ་ལྟར་སྒྲོལ་མ་ནི་ཁྱོ་བོའི་ལུས་ལ་
བརྩེ་བས་བཅར་ནས་ཉན་ཚེ། “ང་ནི་ཚེ་འདིར་ཁྱོད་དང་ཁ་ཐུག་པ་ལས་དབང་
ཧ་ཅང་བཟང་བས་ང་ལ་འགྱོད་པ་མེད། ཡིན་རུང་ད་ཐེངས་ཀྱི་ནད་འདི་དྲག་རྒྱུ་
མེད། ཁྱོད་ཀྱིས་ཕྲུ་གུ་རྣམས་ལ་ལྟ་སྐྱོང་ཡག་པོ་གྱིས། ང་ནི་སྔོན… སྔོན་དུ་འགྲོ་
རྒྱུ་ཡིན” ཟེར། ཡུད་ཙམ་ན་རྣམ་ཤེས་གཤིན་རྗེས་ཕྲོགས་ནས་ཅི་ཡང་མི་འགུལ་
བར་གྱུར། “ཚེ་བརྟན” ཞེས་ཨ་ནེ་སྒྲོལ་མས་སྐྱོ་འབོད་ཆེན་པོ་ཞིག་བྱས་ནས་
ཎྞཾ
22 @



རྩྭ་ཐང་གི་ཉིན་ཐོ། ཁུ་
ངུས་པས་དྲན་མེད་དུ་བརྒྱལ། ཡུན་རིང་འགོར་རྗེས་ད་གཟོད་བརྒྱལ་བ་ལས་
སངས། ཁོ་ཤི་བའི་ཤུལ་དུ་ཕྲུ་གུ་བུ་ལོ་བཅུ་གསུམ་དུ་སླེབས་པ་ཞིག་དང་ལོ་བཅུ་
ལ་སླེབས་པ་ཞིག་ལུས། སྤྱིར་བུད་མེད་ཡུགས་མོ་ཞིག་གིས་ཕྲུ་གུ་རྣམས་སྐྱོང་བར་
ཧ་ཅང་དཀའ་ངལ་ཡོད་པ་ཞིག་རེད། མོའི་སེམས་ལ་རྗེས་སུ་མི་ཚེ་ཇི་ལྟར་སྐྱེལ་
ཚུལ་བསམ་བློ་བཏང་ཚེ་ཅི་བྱ་གཏོལ་མེད་དུ་གྱུར། མོས་མིག་བཙུམ་པའམ་ལམ་
དུ་འགྲོ་བ། རྨི་ལམ་རྨི་བ་བཅས་དུས་དང་རྣམ་པ་ཀུན་ཏུ་གཞུང་རྒྱུད་དྲང་བའི་ངོ་
ཞིག་སྟེ་ཚེ་བརྟན་གྱི་གཟུགས་བརྙན་ཁོ་ན་མཐོང་བ་ཡིན།
ཐོག་མར་ཚེ་བརྟན་དང་ཐུག་པའི་དུས་ནི་ལོ་ངོ་ཉི་ཤུ་ལྷག་གི་སྔོན་དུ་ཡིན་
ཞིང་། སྐབས་དེར་སྒྲོལ་མ་ནི་ན་ཆུང་བུ་མོ་ཞིག་རེད། ལྷགས་པ་ལྡང་བའི་དགུན་ཁ་
ཞིག་ལ་ཕ་ཡུལ་དུ་རིམས་ནད་ཚབས་ཆེན་ཞིག་བྱུང་ནས་སེམས་ཅན་སྐོར་ཞིག་
ཤི་བ་དང་། མོའི་ཁྱིམ་དུ་མོ་རང་མ་གཏོགས་བཟའ་མི་རྣམས་ཀྱང་ཤི དེ་ནས་མོ་
དྭ་ཕྲུག་ཏུ་ལུས་ནས་ཕྱོགས་ཀུན་ཏུ་དམིགས་ཡུལ་མེད་པར་འཁྱམ་དགོས་པ་བྱུང་
ཞིང་། གང་དུ་འཁྱམས་པ་དེར་ཟས་སློང་ནས་ཟ་བ་དང་། ཐུན་གཅིག་བརྒྱགས་རུང་
ཐུན་གཅིག་ལྟོགས་པའི་འཚོ་བ་རོལ། མཚན་མོ་མི་ཚང་གཞན་གྱི་སྒོ་འགྲམ་དང་
རྩྭ་ཁང་ནང་དུ་ཉལ་ཞིང་། མཐར་ད་ལྟའི་མཚེར་དབུས་སྡེ་བར་འཕྱན་ནས་རབ་
བརྟན་མགོ་ཆེ་ཟེར་བའི་ཞིང་བདག་ཅིག་གིས་མཐོང་། ཞིང་བདག་དེའི་མིག་ལམ་
དུ་མོ་ནི་སྐྲ་ལོ་འཛིང་ཞིང་གོན་རྒྱུ་ཧྲུལ་བ་དང་། ལྷམ་རོལ་ནས་རྐང་བའི་མཐེ་བོང་
ཕྱིར་ཐོན་ཡོད་ལ། ངོ་ལ་དྲེག་པ་ཆགས་ནས་ནག་པོར་སྣང་། ཡིན་ནའང་བཞིན་
འབྲས་མཚར་ཞིང་། རི་དྭགས་མིག་ཅན་ཀེམ་ཀེམ་གཡོ་བ་ལས་བློ་རིག་བཀྲ་བའི་
འོད་སྣང་མངོན། ཁོས་སྣང་ཚུལ་དེ་དག་མཐོང་ནས་བསམ་བློ་ཅུང་ཟད་བཏང་
སྟེ “བུ་མོ་རང་ངེད་ཚང་ལ་སོང་ན་འདོད་དམ” ཞེས་དྲིས། གར་འགྲོ་ཆ་མི་འཚལ་
ཉྩ
3
རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བའི་མི་ཞིག་ལ་མཚོན་ན་སྐྱབས་གནས་འདི་ལྟ་བུ་ཞིག་བྱུང་ཚེ་ཅིས་མི་བཟང་། དེ་
འཕྲལ་མོས “འདོད་པ་ཡིན” ཟེར། དེ་ནས་གྱང་མཐོ་ཞིང་སྒོ་མཛེས་པ་དང་། ཁང་
བཟང་མང་བའི་ཞིང་བདག་དེའི་ཁྱིམ་དུ་སོང་ནས་གཡོག་མོ་བྱས། །
ཉིན་ཤས་སོང་རྗེས་མོས་སྒོ་རའི་ནང་ནས་གཞོན་ནུ་ཞིག་རིག གཞོན་
ནུ་དེ་ནི་གཟུགས་རིང་ཞིང་ཆེ་བ་དང་། ལུས་ལ་ར་ལྤགས་ཤིག་གོན་པ་དེ་ལས་
གཞོན་ཤ་ཕྱིར་མངོན་ཞིང་། སེམས་རྒྱུད་དྲང་བའི་ངོ་ཞིག་ལས་ལང་ཚོའི་དཔལ་
འབར་བའི་འོད་མདངས་བཀྲ། དེ་ནི་ཞིང་བདག་གི་གཡོག་པོ་ཐག་རིང་ནས་
འཁྱམས་འོངས་པའི་ཚེ་བརྟན་ཟེར་བ་རེད། རྗེས་སུ་ཁོ་གཉིས་ཕན་ཚུན་ཐུག་
པའི་སྐབས་མང་དུ་བྱུང་ནས་གཅིག་གིས་གཅིག་གི་ལོ་རྒྱུས་རིམ་གྱིས་ཤེས་ཤིང་།
མཉམ་དུ་ལས་ཀ་བྱེད་ཐུབ་པ་ཡང་བྱུང་། ལས་ཀ་བྱེད་ཚེ་ཚེ་བརྟན་གྱིས “ད་ཁྱོད་
ངལ་གསོ་གྱིས་དང་། ངས་བྱ་ཆོག” ཟེར་ནས་སེམས་འཁུར་དང་རོགས་རམ་བྱས།
དེ་ལྟར་ཕན་ཚུན་བརྩེ་བའི་མྱུ་གུ་འབུས་ཏེ་ཚེ་བརྟན་ཐག་རིང་དུ་འུ་ལག་སྒྲུབ་ཏུ་
སོང་ནས་ཉི་མ་མང་བོར་མ་འོངས་ན་མོའི་སེམས་སུ་ད་དུང་ལོག་མི་འོང་བ་ཅི་
ཡིན་ནམ། གནས་ཚུལ་འདྲ་བྱུང་བ་མིན་ནམ་སྙམ་ནས་སེམས་ཁྲལ་བྱས། དེ་ནས་
ཞིང་བདག་གིས་ཁོ་གཉིས་བར་གྱི་གནས་ཚུལ་གོ་ནས་རང་གི་ཁྱིམ་གཞི་ཇེ་ཆེར་
གཏོང་ཕྱིར་དུ་ཁོ་གཉིས་བཟའ་ཚང་དུ་བསྒྲིགས་པ་རེད།
གཉིས།
དེ་ཡང་ཉིན་ཞིག་ལ་མོས་ཉལ་ཐུལ་ཧྲུལ་པོ་ཞིག་ལ་བསྙེས་ནས་དབུགས་
རིང་གཏོང་བ་དང་བཅས་ཏེ་སྔོན་ཆད་ཀྱི་འདས་དོན་དེ་རྣམས་དྲན་ཞིང་ཕྱིས་
རྒྱུ OC4 ཉྩ



རྩྭ་ཐང་གི་ཉིན་ཐོ། སྒྱུ་
སུ་འཚོ་བ་ཇི་ལྟར་སྐྱེལ་ཚུལ་ལ་བསམ་བློ་གཏོང་བའི་དུས་སུ་ཁང་བའི་སྒོ་ནང་
ནས་ཕོ་སྐྱེས་ཤིག་གི་མགོ་བོ་གློ་བུར་དུ་ཐོན། ཐོག་མར་མོ་ཧད་དེ་འཇིགས་པར་
གྱུར་ཅིང་། ཞིབ་ཏུ་བལྟས་ཚེ་མི་དེ་ནི་བཀྲ་ཤིས་དོན་གྲུབ་རེད། ཁོ་ནི་སྐབས་དེའི་
གཞུང་གི་ཇ་ཁང་གི་གཉེར་པ་ཡིན་ལ། ལོ་སུམ་ཅུ་ཡས་མས་སུ་སོན་ཅིང་། གཞུང་
གི་ཟ་མ་ཟོས་ནས་ངོ་ཤ་རྒྱགས་པར་གྱུར་ཡོད། དེས་རང་གི་དབང་ཆ་བེད་སྤྱད་
ནས་གཞན་གྱི་བུད་མེད་དང་བུ་མོ་རྣམས་ལ་འདོད་རྔམ་གྱི་བརྟུལ་ཞུགས་འཛིན་
པའི་ཕྱིར་ཁྱིམ་ཚང་ཡ་རབས་ཅན་གྱི་མནའ་མ་དང་བུ་མོ་ཅི་ཙམ་བརླགས་པ་
སུས་ཤེས། དེ་སྔོན་ཁོ་ནི་སྒྲོལ་མའི་བཞིན་བཟང་ལ་རྔམ་ནས་ངོ་ཐུག་ཚད་ལ་
ཆགས་གཏམ་བཤད་ཅིང་། ལག་པས་རེག་ལ་ཕྲག་པས་བཤིབས་སྟབས་མོ་ངོ་ཚ་
ཞིང་ཁོང་ཁྲོ་ལངས་ནས་ཁོའི་ངོ་ལ་འགྲམ་ལྕག་ཚ་ཐག་ཆོད་ཅིག་གཞུས་མྱོང་།
དེའི་ཁར་ཚེ་བརྟན་ལ་སྐྲག་ནས་སྒྲོལ་མ་ལ་འདོད་འཇོར་སྤྱོད་པའི་སྐབས་མ་རྙེད།
དེ་རིང་ཁོ་དེར་ཡོང་བའི་དོན་གྱི་སྙིང་བོ་ཡོངས་རྫོགས་མི་ཤེས་རུང་ཟུར་ཙམ་
ཤེས་ཐུབ།
“སྒྲོལ་མ་ལགས། ཁྱེད་བདེ་མོ་ཡིན་ནམ” ཞེས་མལ་ཁར་བསྡད།
“བདེ་མོ་ཡིན” ཞེས་མི་འདོད་པའི་ངང་ལན་བྱིན།
“ཅི་རེད། ཁྱེད་མི་བདེའམ།”
“མི་བདེ་རྒྱུ་མེད།”
“ང་ནི་ཁྱེད་ལ་བལྟ་རུ་ཡོང་བ་ཡིན།”
ཁོས་ཁ་ཡག་ཇི་ལྟར་བཤད་ཀྱང་མོས་ལན་ཡག་པོ་མ་བྱིན་པས་འབྲས་བུ་
མེད་པར་གྲོ་ཞིབ་དཀར་ཡོལ་གང་བཞག་ནས་ཕྱིར་ཐོན།
མོ་ནི་ཕྲུ་གུ་འགའ་ཞིག་གི་ཨ་མ་ཡིན་རུང་མི་ཚེའི་ལྗོན་ཤིང་ནི་ད་དུང་
༄༅ OO5 ཉ



_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གཡུ་ལོ་ཕུན་སུམ་ཚོགས་པ་རྒྱས་སྒང་རེད། ལྟོས་དང་། སྐྱེས་གཟུགས་མཐོ་དམན་
རན་ལ་སྐེད་པ་ཕྲ་བ་དང་བཞིན་རས་དཀར་པོའི་སྟེང་དུ་དབང་བོ་ལྔ་པོ་རང་རང་
གི་གནས་སུ་སྐྱེས་ཡོད་ལ། ལྷག་པར་དུ་སྣུམ་ནག་གེར་སླས་པའི་མགོ་སྐྲ་དང་
སྐད་ཆ་སྨྲ་ཤེས་པ་འདྲ་བའི་མིག་ཟུང་ནི་ཡིད་དབང་འཕྲོག་པ་ཞིག་རེད།
དེ་ནས་བཀྲ་ཤིས་དོན་གྲུབ་རྒྱུན་དུ་སྒྲོལ་མ་ཚང་དུ་འོངས་ཏེ་རྒྱུ་མཚན་སྣ་
ཚོགས་ལ་ཁ་གཡར་ནས་བསྡད། སྐབས་འགར་འབྲུ་རིགས་དཀར་ཡོལ་གང་རེ་
ཁྱེར་ཡོང་ནས “བདག་དང་བདག་འདྲ་བས་ཁྱེད་ཚོ་ལ་བདག་མ་བྱས་ན་སུས་
བྱེད། ཀྱི་ཧུད་སྙིང་རེ་རྗེ” ཟེར། དགོང་མོ་ཞིག་ལ་ཁོས་མོ་ལ་འདོད་པའི་རེ་བ་བྱས་
པས། མོའི་ངོ་མདངས་དམར་པོ་ལས་ནག་པོར་གྱུར་ནས “ད་བྱེད་དུས་ཁྱོད་ཀྱིས་
ང་ཚོར་འབྲུ་རིགས་བྱིན་པའི་དམིགས་ཡུལ་ནི་འདིའི་ཆེད་དུ་རེད། ཁྱོད་ཀྱི་འབྲུ་
རིགས་ཀྱི་སྐྱིན་པ་ངས་ནམ་ཡིན་ཡང་སྤྲོད་རྒྱུ་ཡིན། ང་ཤི་དགོས་བྱུང་རུང་འདི་
ལྟར་མི་བྱེད” ཟེར་ནས་ཁོ་སྒོ་རྩར་ཕུད། ཁོས་འགྲོ་ཞོར་དུ “ཧིན། སྡོད་ཚུགས་འདི་
འདྲའི་ཆེ་བ་ལ” ཞེས་མགོ་བོ་འཕྲེད་ལ་གཡུག་བཞིན་དུ་སོང་། དེ་ནས་ཉི་མ་མང་
བོའི་རིང་དེར་མ་འོངས། ་ ་
གཅེར་བུར་འདུག་པའི་ཕྲུ་གུ་རྣམས་ཀྱིས “ཨ་མ་ལགས། ལྟོ་ཆས་སྟེར་
དང་། ང་གྲོད་པ་ལྟོགས་ཀི” ཞེས་ས་ཡིས་སྦགས་པའི་ལག་པས་ཁྲ་ཆུང་མིག་
གཉིས་འཕུར་བཞིན་དུ་ངུ་ཞུ་བྱས། མོ་རང་ཉིད་ཀྱང་ལྟོགས་ནས་མིག་གི་ནང་
དུ་ནམ་མཁའི་རྒྱུ་སྐར་གར་དུ་རྩེན་པ་ལྟར་སྣང་། མོས་རྒྱལ་ཁབ་ཀྱི་སྲིད་ཇུས་
འཆུགས་སོང་བ་མ་ཤེས་པར་ཕལ་ཆེར་ཚེ་སྔ་མར་ལས་ངན་བསགས་པས་ཚེ་
འདིར་རྣམ་པར་སྨིན་པ་ཡིན་པས་ད་ངེད་མ་བུ་རྣམས་མཉམ་དུ་ཤི་ན་བཟང་བ་
ལས་ནག་ནོག་བྱེད་མི་རུང་སྙམ་ནས་མིག་བཙུམས་ཏེ་བསྡད། “ ཨ་མ་ལགས།
% OD6 རྒྱུ



རྩྭ་ཐང་གི་ཉིན་ཐོ། ཀུན་
ལྟོ་ཆས་དགོས། ཨ་མ་ལགས། ལྟོ་ཆས་དགོས” ཞེས་ཕྲུ་གུས་ཆོ་ངེ་བཏབ་པའི་
ཡ་ངའི་ཉག་ཕྲན་ནི་མོའི་སྙིང་གར་ཟུག་ནས་གས་པ་ལྟ་བུར་གྱུར། སྙིང་རྗེའི་
མེ་དཔུང་དྲག་ཏུ་འབར་བས་མ་བཟོད་པར་མོས་སླར་ཡང་མིག་ཕྱེ་ནས་ཕྲུ་གུ་
རྣམས་ལ་བརྩེ་བས་བལྟས་ཙ་ན། ཁོ་རྣམས་ལུས་ཀྱི་རྩིབ་མ་ཡར་མར་དལ་མོར་
འགུལ་བ་ལས་མིག་བཙུམས་ནས་བསྡད་ཡོད། སྐབས་དེར “སྒྲོལ་མ། ཕྲུ་གུ་
རྣམས་ལ་ལྟ་སྐྱོང་གྱིས” ཞེས་ཚེ་བརྟན་གྱི་མངགས་བྱ་ཡང་མོའི་རྣ་རྩར་གྲགས།
མོའི་བསམ་པར་འཆི་བདག་དངོས་སུ་སྒུག་རུང་རྫུ་བྱས་ནས་མི་འོང་བས་ངོ་མ་
ཡ་མཚན་ཆེ། ང་ཤི་སོང་ན་སྐྱོན་མེད་མོད། འོན་ཀྱང་ཕྲུ་གུ་རྣམས་ནི་མ་ལས་
ཆད་དེ་ཅང་མ་འགོར་བ་ཡིན་པས་འཇིག་རྟེན་འདི་ཇི་ལྟ་བུ་ཞིག་ཡིན་པ་ཤེས་
མ་ཤེས་ལ་འདི་འདྲའི་སྡུག་མྱངས་ནས་ཤི་སོང་ན་ངོ་མ་ཕངས་པ་ཞིག་རེད།
བལྟས་བལྟས་རིག་རིག་ལ་ཕྲུ་གུ་རྣམས་འཆི་རུ་བཅུག་ན་ཡ་ང་བ་ཡིན་ཞིང་།།
ཁྱིམ་ཚང་འདིའི་རྒྱུད་པ་ཆད་སོང་ན་ང་ལ་ཡང་ཉེས་པ་ཆེ་སྙམ། “ཨ་མ་ལགས།
ལྟོ ༌ཆས། ཨ་མ་ལགས། ལྟོ…ཞེས་ཕྲུ་གུའི་ཆོ་ངེ་ཇེ་དམའ་ཇེ་དམའ་རུ་
སོང་བས་མོ་དངངས་ཤིང་འཚབ་ནས”.འོ་འོ་མ་ངུ་མ་དུ་ངའི་བུ། ད་ཨ་མ་ལྟོ་
ཆས་ལེན་དུ་འགྲོ། ཞེས་ཨུ་ཚུགས་ཀྱིས་ཡར་ལངས་ནས་ཕྲུ་གུ་རྣམས་ཡར་སྐྱོར་
ཞིང་མིག་ཆུ་ཕྱིས། དེ་ནས་མོས་སྙིང་སྟོབས་བསྐྱེད་ནས་མཚན་མོའི་མུན་ནག་ལ་
བརྟེན་ཏེ་བཀྲ་ཤིས་དོན་གྲུབ་ཀྱི་རྩར་འབྲུ་རིགས་ལེན་དུ་སོང་། མོ་ནུབ་མོར་སོང་
ནས་ནམ་ལངས་ཁར་ཕྱིར་འོངས་ཤིང་། འགྲོ་ཐེངས་རེ་རེར་འབྲུ་རིགས་དཀར་
ཡོལ་གང་རེ་ཁྱེར་ཡོང་ནས་ཕྲུ་གུ་རྣམས་ལ་ཐུག་པ་བསྐོལ་ནས་འཐུང་དུ་བཅུག
མ་སོང་ན་དེས་ཀྱང་བསམ་བཞིན་དུ་འབྲུ་རིགས་མི་སྟེར། མི་རིང་བར་མོའི་
གྲོད་པ་སླ་ངའི་ཞབས་ལྟར་འབུར་དུ་དོད་ཅིང་། ཟླ་བ་དགུ་ཚང་བ་ལ་ད་སྐབས་
༄༅ OO7 རྒྱུ



༄༅ ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
ཀྱི་བུ་ལྷ་མོ་བསོད་ནམས་སྐྱེས་པ་རེད།
རྗེས་སུ་ཨ་ནེ་སྒྲོལ་མས་བུ་ལྷ་མོ་བསོད་ནམས་ཁྲིད་ནས་ལས་ཀ་ལ་ཞུགས་
པའམ་ལམ་དུ་འགྲོ་སྐབས་མི་ཚོགས་ཀྱི་ཁྲོད་ནས།
“ཁྱོད་ཚོས་ལྟོས་དང་། ཕྲུ་གུ་དེ་ཆེ་གེ་མོ་དང་མི་འདྲའམ།”
“སྒོས་སུ་མིག་ཟུང་དེ།”
“ ཨ་ཧོ། ཨ་ནེ་སྒྲོལ་མ………..”
“ད་མོ་ལ་ཁྱོ་ག་ཞིག་དགོས།”
གཏམ་ཤབ་ཤུབ་དེ་དག་ཐོས་འཛིན་དབང་བོར་གཟན་ཚེ་ཨ་ནེ་སྒྲོལ་མར་
སྣང་དོགས་མེད་པར་མ་ཟད། ད་དུང་སེམས་ལ་བཤད་རྒྱུ་མང་བའི་མི་རྣམས། དེ་
སྔ་ང་སྡུག་མཚོར་ལྟུང་བའི་ཚེ་ཁྱོད་ཚོ་གང་ན་ཡོད་དམ། ཁྱོད་ཚོའི་རོགས་རམ་
སྤུ་ཙམ་ཡང་མི་འཐོབ། དེ་རིང་ང་འདི་ལྟར་གྱུར་དུས་སུ་ཁྱོད་ཚོས་ཀྱང་སེམས་
ཁུར་བྱེད་ཀྱིན་འདུག འདི་འདྲའི་སེམས་ཁུར་ང་ལ་དགོས་པ་མིན་སྙམ་ནས་རང་
གིས་རང་ལ་སེམས་གསོ་བྱས་ཏེ་མྱུར་བར་སོང་། ：
སྤྱིར་བརྩམས་སྒྲུང་འདིའི་མཚམས་འདི་ནས་བཅད་ན་ཆོག་མོད། འོན་
ཀྱང་ཨ་ནེ་སྒྲོལ་མ་ལ་ལོ་རྒྱུས་དེ་བས་ཀྱང་ངོ་མཚར་བ་ཡོད་པའི་ཕྱིར་བདག་གིས་
སྨྱུ་གུ་འཇོག་མི་ཕོད་པར་མུ་མཐུད་དུ་འགོད་པའི་བསམ་པ་ཡོད།
གསུམ།
དེ་ཡང1965ལོའི་ལོ་གསར་ལ་ཨ་ནེ་སྒྲོལ་མ་ཚང་གི་རྒྱ་སྒོ་དམའ་ཞིང་
འཁྱོག་པའི་སྟེང་དུ་ཤིང་བྱང་སེར་པོ་ཞིག་བཏགས་ཤིང་། དེའི་ངོས་སུ་གཟི་བརྗིད་
% 28 རྒྱུ



རྩྭ་ཐང་གི་ཉིན་ཐོ། རྒྱུན
ལྡན་པའི་དམག་མིའི་ཁྱིམ་ཚང་ཞེས་བྲིས་ཡོད། དེ་ནི་བུ་རྒན་པ་ཡི་དམ་ཚེ་རིང་
ཕོ་ལོ་བཅོ་བརྒྱད་མངོན་པར་རྫོགས་ནས་ཨ་མས་བཅིངས་འགྲོལ་དམག་གི་ནང་
དུ་ཞུགས་སུ་བཅུག་པ་རེད། དེ་བས་ཨ་ནེ་སྒྲོལ་མའི་བཞིན་རས་ལས་འཛུམ་
བག་མངོན་ལ་མིག་ནས་དགའ་བའི་མིག་ཆུ་ཁྲོམ་ཁྲོམ་བརྡོལ་ནས་རང་ཉིད་
མི་གཞན་ཞིག་ཏུ་གྱུར་པའི་ཚོར་བ་བྱུང་། མོའི་མིག་ལམ་དུ་བྱུང་བ་ཐམས་ཅད་
རྟེན་འབྲེལ་འགྲིག་པ་འདྲ་སྟེ། ལྟོས་དང་། ཁོར་ཡུག་གི་ཁ་བ་མུ་མེད་པ་རྣམས་ཞོ་
ལྟར་གྱུར་ནས་མོ་ལ་མཆོད་པ་དང་། བག་བག་ངུ་བའི་ལྷགས་པ་འཇིགས་ནས་
ནམ་ཟླ་དྲོས་པར་གྱུར་ལ། ཁང་ཆུང་ཁྱམས་མེད་ཅན་དེའི་ནང་ནས་བཀྲ་ཤིས་པའི་
གཡང་འཁྱིལ་ཞིང་། ཆུ་འཛིན་ཕུང་བོ་འགའ་ཞིག་ཤར་ཕྱོགས་སུ་འགྲོ་བཞིན་ཡོད་
པ་ལས་དཔྱིད་འོང་རྒྱུ་མཚོན། དུས་དེར་མོས་རང་གི་ཤི་སོང་བའི་ཁྱོ་བོ་ཚེ་བརྟན་
དྲན་ཏེ་ཁྱེད་དེ་རིང་ཉེ་ཞོ་མེད་པར་བསྡད་ནས་བདེ་སྐྱིད་ཀྱི་དཔལ་འདི་ལ་རོལ་རྒྱུ་
བྱུང་ན་ཅི་མ་རུང་། ད་ཁྱེད་འཇིག་རྟེན་ཕ་རོལ་ཏུ་བདེ་བར་སྡོད་དང་། སྔོན་ཆད་
ངས་དཀའ་སྡུག་མང་བོ་མྱངས་ནས་ཕྲུ་གུ་རྣམས་གསོས་ཏེ་ད་ལྟ་ཚང་མ་ཆེན་པོ་
ཆགས་ཤིང་། ལྷག་ཏུ་ཡི་དམ་ཚེ་རིང་དམག་གི་ནང་དུ་བསྐྱལ་པ་རེད་སྙམ།
ཡི་དམ་ཚེ་རིང་དམག་གི་ནང་དུ་འགྲོ་བའི་ཉིན་དེ་ལ་ཁྱིམ་མི་དང་ཡུལ་
མི་རྣམས་སྐྱེལ་མ་ཞུ་བར་འོངས། ཁོའི་མིག་ཞགས་མི་ཚོགས་ཀྱི་དབུས་ནས་
གཅུང་བོ་ལྷ་མོ་བསོད་ནམས་ལ་འཕངས་པ་ན། ནུ་བོས་མིག་ཅེ་རེར་ཁོ་ལ་ལྟ་
བཞིན་འདུག་པས་དགའ་བའི་ནམ་མཁར་མི་དགའ་བའི་སྤྲིན་ཕུང་འཁྲིགས།
དེའང་ཁོ་ཆེན་པོ་ཆགས་རྗེས་ཨ་མའི་ལོ་རྒྱུས་ཡོངས་སུ་རྟོགས་པས་ཁོང་ཁྲོ་བྱེད་
ཅིང་། ཨ་མ་ལགས། ཁྱེད་ཀྱིས་འདི་འདྲའི་དོན་བྱས་པ་ནི་ཧ་ཅང་མི་འོས་པ་
ཞིག་རེད། ཁྱེད་ཀྱི་དོན་དུ་ང་ཚོ་ནི་མི་རྣམས་ཀྱི་མདུན་དུ་འགྲོ་ས་མེད། བཙོག་
༄༅ OD9ཉྩ



_ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
པ་རེད། བཙོག་པ་རེད་སྙམ། དེའི་ཕྱིར་ཁོས་གཅུང་བོ་ལྷ་མོ་བསོད་ནམས་རིག་
རིག་ལ་ཁོང་ཁྲོ་ལངས་ནས། “སོང་དང་། གང་ནས་འོངས་ན་དེ་ལ་སོང” ཞེས་
སྡིགས། སྐབས་འགར་བརྡུངས་ནས་ངུ་རུ་བཅུག་ལ་ཁྱིམ་གྱི་ལས་ཀ་ཚང་མ་
ཁོའི་མགོ་ལ་བཞག ཨ་ནེ་སྒྲོལ་མས་གནས་ཚུལ་དེ་དག་མཐོང་ནས་མི་ཁྲོ་མི་
གཤེ་བར “གཅུང་བོར་མ་བརྡུངས། བྱམས་གྱིས” ཟེར། མོའི་སེམས་ལ་ཅི་ཡང་
མི་ཤེས་པའི་ཕྲུ་གུ། རྗེས་སུ་ཁྱོད་ཀྱིས་ཚང་མ་ཤེས་ཀྱི་རེད། ད་སྐབས་ངས་ཁྱོད་
ལ་ཅི་ཡང་མི་སྨྲ། དུས་དེར་ང་ལ་ཐབས་ཟད་པས་དེ་འདྲ་མི་བྱེད་ཀ་མེད་རང་
མ་ཡིན་ནམ་སྙམ། ཡང་མོའི་བསམ་པར་གུང་ཁྲན་ཏང་གིས་ང་ཚོ་སྡུག་བསྔལ་
ཀྱི་རྒྱ་མཚོ་ལས་བསྐྱབས་པ་ཡིན་པས་ངེད་ཀྱིས་བཀའ་དྲིན་གཟོ་དགོས། བུ་དེ་
དམག་གི་ནང་དུ་བསྐྱལ་ན་ཅི་མ་རུང་སྙམ། དེ་རིང་མོས་བུའི་ཁྲོ་ཉམས་མཐོང་
ནས་མི་ཁྲོ་བར་མ་ཟད། ད་དུང་ཧ་ཅང་བརྩེ་བའི་ཉམས་ཀྱིས་བུ་བསྐྱལ་བ་རེད།
ཡི་དམ་ཚེ་རིང་དམག་གི་ནང་དུ་སོང་ནས་ཕལ་ཆེར་ལོ་གཅིག་སོང་བའི་
ཉིན་ཞིག་ལ་ཨ་ནེ་སྒྲོལ་མའི་ལག་ཏུ་ཡི་གེ་ཞིག་འཕྲོད། ཁ་ཕྱེ་ནས་བལྟས་པ་ན་
འདི་ལྟར་བྲིས་ཡོད། །
“ཨ་མ་ལགས། ཁྱེད་རང་སྐུ་གཟུགས་བདེ་མོ་ཡིན་ནམ། ངས་ཐག་རིང་
ནས་དོན་མི་བཟང་བ་ཞིག་ཞུ་རྒྱུ་ལ། ཁྱེད་ནི་ཞིང་བདག་ཚང་ནས་འཚར་ལོངས་
བྱུང་བ་ཡིན་ཞིང་། ཞིང་བདག་དེ་ཨ་ཞང་དུ་བརྩིས་པ་རེད། དེས་ང་ཏང་ནང་དུ་
ཞུགས་པར་གནོད་སྐྱོན་བྱེད་པས་གནོད་སྐྱོན་དེ་སེལ་ནས་ཏང་ནང་དུ་ཞུགས་
ཆེད་དེ་རིང་ནས་བཟུང་ང་ཚོ་མ་བུའི་འབྲེལ་བ་གཅོད་དགོས། ཁྱོད་ནི་ངའི་ཨ་
མ་མིན་ལ་ང་ཡང་ཁྱོད་ཀྱི་བུ་མིན། ད་འདི་ཚོ་ཤེས་པར་གྱིས་ཤིག ཅེས་བུ་ཡི་དམ་
ཚེ་རིང་ནས” ཞེས་བྲིས་འདུག ཨ་ནེ་སྒྲོལ་མས་འདི་དག་ཤེས་ནས་དགའ་བ་
༄༅ 0f09



རྩྭ་ཐང་གི་ཉིན་ཐོ། རྒྱུན་
མིན་ལ་སྐྱོ་བ་ཡང་མིན་པའི་གནས་སུ་གྱུར། སྡུག་བསྔལ་གྲངས་མེད་མྱངས་པའི་
བཞིན་རས་ལ་རྟོགས་དཀའི་ཉམས་ཐོན། ཡང་ཅུང་ཟད་འགོར་བ་ན། ཁོ་མོའི་
བསམ་པར་ད་རྒན་མོ་ང་ཅི་ཡིན་ན་ཡིན་དུ་ཆུགས། བུ་ནི་ཏང་ནང་དུ་ཞུགས་ན་
ལྷག་པར་བཟང་བ་རེད་བསམས། དེ་ནས་ལག་རྟགས་དང་འཕྲིན་ཡིག་སོགས་མུ་
མཐུད་དེ་བསྐུར་པ་རེད།
དེ་ནས་ཡང་ལོ་གཉིས་ཙམ་སོང་ཙ་ན། ཨ་ནེ་སྒྲོལ་མས་བུ་ལྷུན་གྲུབ་ཀྱི་ཡ་
མཆུའི་སྟེང་དུ་ཁ་སྤུ་སྲབ་མོ་ཞིག་སྐྱེས་ཡོད་པ་མཐོང་ནས་འོ་འོ། ད་བུ་འདི་ལ་
ཡང་མནའ་མ་ཞིག་ལེན་རན་འདུག་སྙམ། དེ་ནས་བུ་དེ་ལའང་མནའ་མ་བླངས་
པ་རེད། བུ་ལྷུན་གྲུབ་ཀྱིས་དྲིན་མི་གཟོ་བར་མ་ཟད། ད་དུང་ཆང་ལན་ཆུ་འཇལ་
གྱི་སྒོ་ནས་ཁོའི་བསམ་པར། རང་རེའི་ཨ་མས་ཕྲུ་གུ་རྣམས་སྐྱེད་སྲིང་བྱས་པ་དང་
མནའ་མ་ལེན་པ་ནི་འོས་ཀྱང་འོས་ལ་བཤད་ཀྱང་མི་དགོས་པ་ཞིག་རེད། ཨ་མས་
དེ་སྔོན་བྱས་པའི་དོན་དེ་ལ་ང་སྙིང་ཁོང་རུས་པའི་གཏིང་ནས་སྡང་བ་ཡིན། ཨ་
མས་ངེད་ཚང་གི་ངོ་ཚ་རིང་དུ་སྤངས་པ་རེད། མི་གཞན་གྱིས་བཤད་པ་ལྟར་ན།
ཨ་མ་ནི་ཞིང་བདག་ཚང་ནས་འཚར་ལོངས་བྱུང་བ་ཞིག་ཡིན་པས་ངེད་ཚང་ནི་
འཐབ་རྩོད་ཀྱི་ཡུལ་དུ་གྱུར། ཞིང་བདག་དང་འབྲེལ་བ་ཡོད་པའི་ཨ་མ་འདི་དང་
འདི་ལྟ་བུ་དང་མཉམ་དུ་བསྡད་ན་ངོ་མ་ངོ་གནོང་དགོས་པ་ཞིག་རེད་སྙམ། ཁོས་
བསམ་ཚུལ་འདི་དག་ཨ་མ་ལ་མངོན་སུམ་དུ་བཤད་པར་མ་ཟད། ད་དུང་ལས་
བྱེད་པའི་བཀའ་ལྟར་ཨ་མ་ཁྲིད་ནས་ཞིང་བདག་སོགས་ལ་འཐབ་རྩོད་བྱེད་པའི་
༄༅ 01 ༣ ཚ



མ་
༩ ཀྲུང་གོའི་བོད་ཀྱི་དེང་རབས་ཚལ་རིག་གཅེས་བཏུས།
ཚོགས་འདུའི་ནང་དུ་ཞུགས་ཏེ་ཁོ་ཚོའི་གྲས་སུ་ལང་དུ་བཅུག ཨ་ནེ་སྒྲོལ་མས་
གནས་ཚུལ་དེ་དག་ལ་སྣང་དོགས་མི་བྱེད་པར་དེང་སང་གི་སྤྱི་ཚོགས་ནི་འདི་
འདྲ་ཡིན་པས་བུ་ལའང་ཁག་མེད། བུ་ཁྱོད་ནི་གཤོག་པ་ཐོགས་མེད་པའི་བྱིའུ་
ཕྲུག་དང་འདྲ། ནམ་ཞིག་གཤོག་པ་ཐོགས་ནས་སྟེང་དུ་འཕུར་ན་ནམ་མཁའི་
ཡངས་ཁམས་དེ་གཞི་ནས་ཤེས་འོང་བསམས།
ལོ་དེར་ཡང་སེར་བས་ཞིང་ནང་གི་ལོ་ཏོག་རྣམས་བཅོམ་ནས་སེམས་ཅན་
ལ་རྩྭ་ཕུང་ཞིག་ལས་གཞན་མ་བཞག་པས་ལོ་དེའི་ལོ་མཇུག་གི་ཐོབ་བྱ་ནི་སྐར་
གྲངས་བཅུ་ལ་དངུལ་སྐར་མ་བརྒྱད་ལས་མེད་ཅིང་། དེ་བས་ཟ་མ་མེད་པར་མ་ཟད།
ཐབ་ཀར་ཡང་འབུད་རྒྱུ་མེད། ཉིན་ཞིག་ལ་ལྷུན་གྲུབ་ཀྱིས་རང་གི་ཨ་མ་ལ “ཞིང་
བདག་མ། དེ་རིང་ཁྱོད་དང་ལྷ་མོ་བསོད་ནམས་གཉིས་ཀ་ལྕི་བ་འཐུ་རུ་སོང་” ཞེས་
མངགས། ཨ་ནེ་སྒྲོལ་མས “ཡ། ཁྱོད་ལ་ཆབ་སྲིད་ཀྱི་ཚོགས་འདུ་མང་བས་འགྲོ་
ཁོམ་མེད། ང་རང་འགྲོ” ཟེར་ནས་བུ་ཆུང་བ་དེ་ཁྲིད་ནས་ལམ་དུ་ཆས། དེ་ནས་
བུ་ཆུང་བས་རང་གི་ཨ་མ་ཐེར་གེ་གོབ་ཏོ་ཞིག་ལ་འདུག་ཏུ་བཅུག་ནས་ལམ་ཕྲན་
ཀྱག་ཀྱོག་བརྒྱུད་ནས་ཐག་རིང་དུ་སོང་། སོང་སོང་བས་གྲོད་པ་ལྟོགས་ནས་བག་
ལེབ་གཅིག་ལས་ཁྱེར་མེད་པས་དེ་ལས་ཏོག་ཙམ་ཟོས། རི་བོར་སླེབས་ནས་བག་
ལེབ་ལྷག་མ་རྣམས་ཟོས་ཏེ་ལྕི་བ་འཐུ་ལ་མི་རིང་བར་ཐེར་གེ་གང་བཏུས། ལས་
ཀ་ལས་པས་ལུས་ཐང་ཆད་ཅིང་ཕོ་བ་ལྟོགས་ནས་སྤང་ལྗོངས་མཛེས་པའི་སྟེང་
དུ་ཉལ་བ་དང་རི་སྐྱེས་ཀྱི་སིལ་འབྲུ་ཟ་བཞིན་དུ་སྟེང་ཕྱོགས་སུ་བལྟས་པ་ན། ལྷ་
ལམ་ཡངས་པོ་དྭངས་ཤིང་གཙང་ལ་སྔོ་བ་ངོ་མ་དྲི་མ་མེད་པར་སྣང་། ནམ་མཁའི་
དཀྱིལ་འཁོར་ལ་ཐང་དཀར་རྒོད་པོ་ཞིག་དལ་བུར་འཕུར་ཞིང་། སྐབས་འགར་
ལྡིང་སྐོར་རྒྱག་པས་ཁོ་མོའི་བསམ་པར་ངེད་མ་བུ་གཉིས་བྱ་འདི་ལྟ་བུ་ཡིན་ན་ཅི་
a 12ཉྩ



ས་;
རྩྭ་ཐང་གི་ཉིན་ཐོ། རྒྱུན
མ་རུང་། ཁོ་ནི་རང་དབང་ཡིན་ལ་གྲོད་པ་ཡང་རྒྱགས་སྙམ། དེ་ནས་མ་བུ་གཉིས་
ཡིད་དུ་འོང་བའི་རི་བོ་སྔོན་པོ་དང་བྲལ་ནས་ཕྱིར་རང་ཡུལ་དུ་ལོག ལམ་བར་
དལ་བུར་འགྲོ་བའི་ཚེ་གནམ་ངོ་གློ་བུར་དུ་འགྱུར་ནས་ཆར་ཞོད་བླུགས་པས་
ཡུད་ཙམ་ན་ལམ་ནི་འདམ་བག་ཏུ་གྱུར་ནས་ཐེར་གེའི་འཁོར་ལོ་འདམ་དུ་བྱིང་།
ཨ་མས་ཤུགས་ཀྱིས་ཕུད་བཞིན་ཅུང་ཟད་དང་ཅུང་ཟད་རེས་མདུན་དུ་ནུར། རང་
ཡུལ་ལ་སླེབས་ཉེའི་བར་དུ་མ་བུ་གཉིས་ཆར་ཆུས་བརླན་ནས་ཁྲུས་བྱས་པ་ལྟར་
དུ་གྱུར། ཨ་ནེ་སྒྲོལ་མས་གཟབ་གཟབ་མ་བྱས་པར་རྐང་བའི་ཚིགས་བུད་ཅིང་
ཆམ་ནད་ལྕི་མོ་ཞིག་ཀྱང་ཕོག །
ཕྱི་ཉིན་ཨ་ནེ་སྒྲོལ་མ་སྒེའུ་ཁུང་གི་རྩར་བསྡད་ནས་ནད་གསོ་བཞིན་ཉི་མ་
བསྲོ་བའི་སྐབས་སུ་ཁང་བའི་ནང་ནས་ལབ་གླེང་བྱས་པར།
“རྒན་མོ་འདི་ངས་མཐོང་མ་ཐག་ཏུ་ཁོང་ཁྲོ་ལངས་ཀྱི་འདུག” མནའ་
མའི་སྐད་རེད།
“སྐད་ཤུགས་ཆུང་ཙམ་གྱིས་དང་། དེས་གོ་འགྲོ།” བུ་ལྷུན་གྲུབ་ཀྱི་སྐད་
རེད། །
“སྐྱོན་མེད། ཁོ་མོ་ཐབ་ཚང་ནང་དུ་ཡོད། རྒན་མོ་འདི་དང་ཁོ་མོའི་བུ་
འདི་གཉིས་ཀ་ཡོད་ན་ང་ཚོ་སྐྱིད་མི་སྲིད། ལྷག་པར་རྗེས་སུ་ང་ཚོ་ལ་བུ… ད་
གནས་ཚུལ་ལ་བལྟས་ན་རྒན་མོ་འདི་ན་ནས་ཤི་སྲིད།”
“འདི་གཉིས་ཀས་ང་ཚོར་གནོད་སྐྱོན་བྱེད་པས་ཅིས་ཀྱང་སེལ་ཐབས་
ཤིག་བྱ་དགོས་པ་འདུག”
ཨ་ནེ་སྒྲོལ་མས་སྐད་ཆ་འདི་དག་ཐོས་རྗེས་སེམས་སྐྱོ་ཞིང་ཁྲོ་བས་ཀུན་
ནས་བསླངས་ཏེ་ལན་དྲག་པོ་ཞིག་རྒྱག་དགོས་བསམས་རུང་། སྐད་ཅིག་ཉིད་དུ་
༄༅ 013 ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
སེམས་འཇགས་པར་སོང་སྟེ་ད་སྐབས་སྤྱི་ཚོགས་ཀྱི་སྣང་ཚུལ་མང་བོ་འདི་འདྲ་
ཡིན་པས་བཤད་ནས་ཅི་ཕན། ཁོ་ཚོས་ཅི་ཞིག་བྱེད་རྩིས་ཡོད་མེད་ལ་ལྟ་སྙམ།
དེ་རྗེས་མནའ་མ་དེས་སྨིན་མ་གྱེན་དུ་གཟེངས་ཏེ “ཁྱོད་ཀྱིས་ལྟོ་ཆས་
བཟོས་མེད་པའི་རྒྱུ་མཚན་ཅི་ཡིན། ཉལ་ནས་བསྡད་པ་ཡིན་ནམ། ང་ཚོས་ལས་
ཀ་ལས་ནས་འདི་འདྲའི་དཀའ་ལས་ལ” ཟེར་ཏེ་ཨ་ནེ་སྒྲོལ་མའི་སྣ་རྩེ་ལ་མཛུབ་
མོ་བཙུགས་ནས་སྡིགས། དེ་ནས་ཡང་ཉིན་ཤས་སོང་རྗེས་ཨ་ནེ་སྒྲོལ་མས་རང་གི་
དཀར་ཡོལ་ནང་དུ་ཐུག་ལྷག་ཁུ་བ་ཙམ་ལས་མེད་པ་དང་ཐ་ན་མཆིལ་མ་ཡོད་
པ་བཅས་མཐོང་། ལྷུན་གྲུབ་ཀྱིས་གཅུང་བོར་བྲོ་ཁ་ཡང་མ་བྱིན་པར་ཐག་རིང་
དུ་འཕྱགས་མ་འཐུ་བར་བསྐྲད་ཅིང་། ཡང་ན་ཉེས་རྡུང་བཏང་ནས་འདུག་ཏུ་མི་
འཇུག ཨ་ནེ་སྒྲོལ་མས་གནས་ཚུལ་འདི་དག་མཐོང་རྗེས་འོ། ད་བྱེད་དུས་ཁོ་
ཚོའི་བསམ་ཚུལ་འདི་རེད། ད་ངེད་མ་བུ་གཉིས་ཀ་ཁོ་ཚོའི་གནོད་སྐྱོན་ཡིན་ན་
ཁ་འབྲལ་བའི་ཐབས་བྱ་སྙམ། །
ཕྱི་ཉིན་ཨ་ནེ་སྒྲོལ་མས་རང་གི་བུ་དང་མནའ་མ་མཉམ་དུ་བོས་ནས།
“དེ་རིང་ང་ཚོས་སྐད་ཆ་ཞིག་བྱེད” ཅེས་བྱམས་བརྩེ་ལྡན་པའི་བཞིན་རས་
སྔར་བཞིན་འཛུམ་དམུལ་བཞིན་དུ “ སྤྱིར་ང་ཚོ་ཚང་མ་རྒྱུན་དུ་མཉམ་པོར་
བསྡད་ན་མི་བཟང” ཟེར་བའི་མཚམས་དེར་སླེབས་པ་ན། ཁྱི་ལྟོགས་པ་ཞིག་
གིས་སྦྱིན་བདག་གི་རྔན་པར་སྒུག་པ་བཞིན་དུ་བུ་དང་མནའ་མ་གཉིས་ཀྱིས་
ཨ་མའི་ངོ་ལ་ཅེ་རེར་ལྟ་བཞིན་འདུག ཨ་ནེ་སྒྲོལ་མས་མུ་མཐུད་དུ “ད་ང་
ཚོས་ཁྱིམ་བགོ་བར་བྱ། བསྡོམས་པས་ཁང་བ་ཀ་མིག་གསུམ་ལས་མེད་པ་དེར་
ཁྱོད་གཉིས་བསྡད་པས་ཆོག ང་དང་ལྷ་མོ་བསོད་ནམས་གཉིས་ཀ་ཕྱིར་དོན་
ཆོག” ཟེར་ནས་ཁྱིམ་གཞི་བགོས་པ་རེད།
ཙྩ 14



རྩྭ་ཐང་གི་ཉིན་ཐོ།
ཨ་ནེ་སྒྲོལ་མ་མ་བུ་གཉིས་གད་ཕུག་ཅིག་གི་ནང་དུ་སྤར་ཞིང་། གད་ཕུག་
དེར་དུས་རྒྱུན་སྤྲང་པོ་དང་འགྲུལ་པ་སོགས་ཀྱིས་ཞག་སྡོད་བྱེད་གནས་ཡིན་ལ།
དུ་བས་ཚོས་ནས་གྱང་ངོས་ནག་རྐྱང་ཆགས་ཡོད། མ་བུ་གཉིས་ཀྱིས་རེས་ཚལ་
ཞིག་གིས་སྒོ་ཡོལ་བྱས་ནས་གད་ཕུག་དེ་ཁྱིམ་དུ་བསྟེན་པ་དང་། བྱ་མོ་གཉིས་
གསུམ་ཞིག་གསོས་ནས་བྱ་སྒོང་བཙོང་སྟེ་འཚོ་བ་རོལ་ཞིང་། སྐབས་འགར་ལྟོ་
སློང་བར་ཡང་འགྲོ། འདི་ལྟར་ཡིན་ནའང་ཚིག་ཟ་དང་། གཤེ་བའི་སྒྲ། སྡང་བའི་
མིག་བཅས་མེད་པར་གྱུར་པས་སེམས་སྐྱིད་པོ་ཡོད།
དེ་ལྟར་དུས་ཡུན་ལོ་འགའ་སོང་རྗེས་སུ་ཨ་ནེ་སྒྲོལ་མའི་གད་ཕུག་ནག་པོ་
དེའི་ནང་དུ་དཔྱིད་ཀྱི་དཔལ་ཡོན་རྒྱས་ཏེ། ཐོན་སྐྱེད་རུ་ཁག་གི་ས་ཞིང་ཡོངས་
སུ་རྫོགས་པ་དུམ་བུ་དུམ་བུར་བཏང་ནས་རང་རང་ལ་བགོས་ཏེ་བདག་བྱེད་དུ་
བཅུག ཁོ་མ་བུ་གཉིས་ཀྱིས་ས་ཞིང་མུའུ་ཉི་ཤུ་ཐམ་པ་བདག་བྱས་ནས་ལོ་དེར་
པད་ཁ་དང་། ཡུང་མ། གྲོ་ལ་སོགས་པ་བཏབ་སྟེ་ཡུར་མ་ཞིབ་ཚགས་ཡུར་བ་དང་།
ལུད་ནི་ཚད་དང་ལྡན་པ་དྲངས་ཤིང་། དེའི་ཁར་ཆར་ཆུ་བཟང་ལ་ལོ་ཉེས་མ་བྱུང་
བས་སྟོན་ཁར་ལོ་ལེགས་བྱུང་། ཨ་ནེ་སྒྲོལ་མའི་གད་ཕུག་ནང་དུ་འབྲུ་རིགས་
སྣ་ལྔས་ཁེངས་ཏེ་མི་ཆུད་པར་གྱུར་གཤིས། ཁོ་མོས་པད་ཁ་དང་། ཡུང་མ། གྲོ་ལ་
སོགས་པ་མང་བོ་བཙོངས་པས་ཡོང་འབབ་མང་བོ་བྱུང་། ཁོ་མོའི་བསམ་པར། ད་
ཆ་དངུལ་སྒོར་སྟོང་ཚོ་ཡོད་པས་ཁང་བ་ཀ་མིག་གཉིས་གསུམ་ཞིག་བརྒྱབ་སྟེ་
གད་ཕུག་ནག་པོ་དེ་དང་འབྲལ་བར་བྱ་སྙམ། དེ་ནས་ས་བབ་བཟང་ས་ཞིག་ལ་
15 8,



༩ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གཞིས་བྱས་ནས་ཁང་བ་ཀ་མིག་གསུམ་གྲུབ། ཁང་གསོལ་དུ་རྟེན་འབྲེལ་ཞུ་བར་
ཡོང་བའི་མི་རྣམས་ལ་ཁོ་མོས་སྣེ་ལེན་བྱས་པར་མ་ཟད། ད་དུང་རང་གི་བུ་དང་
མནའ་མ་གཉིས་ཀའང་གདན་དྲངས། བུ་དང་མནའ་མ་གཉིས་ཀྱིས་རང་གི་ཨ་
མའི་བསམ་པ་གུ་ཡངས་ཚུལ་དེ་མཐོང་ནས་སེམས་སྐྱོ་སྟེ་མགོ་བོ་སྨད་ནས་སྡོད་
པ་ལས་རོ་འཛིན་འགུལ་མི་ནུས་པར་གྱུར། ལོ་ངོ་སྟོང་གི་སྡོང་རྒན་ལ་སླར་ཡང་
གཡུ་ལོ་བཀོད་པ་ལྟར་ཨ་མ་སྒྲོལ་མའི་བཞིན་རས་ཅུང་ཟད་ནག་པའི་སྟེང་དུ་
གཉེར་རིས་མང་དུ་ཡོད་པ་ལས་དགའ་མགུའི་རླབས་ཕྲེང་འཕྱོ་ཞིང་། དུས་རྒྱུན་
བྱིའུ་ཚང་དང་འདྲ་བའི་སྐྲ་ལོ་སྔོ་དཀར་དེ་ཡང་གཙང་མར་བཀྲུས་ཏེ་བསླས་ལ།
ཅུང་ཟད་སྒྱུར་བའི་ལུས་ཀྱི་སྟེང་དུ་གོས་གསར་གྱོན་པ་དང་། ལམ་དུ་སོང་ཚེ་
གོམ་སྟབས་ཀྱང་ཡང་ཤ་དོད་པོ་ཡོད།
ཕྱི་ལོར་ཨ་ནེ་སྒྲོལ་མས་རྫས་འགྱུར་གྱི་ལུད་ཉོས་ནས་ཞིང་ནང་དུ་དྲངས་
ཤིང་། ས་ཞིང་སྔར་བས་ཞིབ་ཚགས་བཏབ་པ་དང་། བུ་ལྷ་མོ་བསོད་ནམས་གསེར་
བརྐོ་རུ་བརྫངས། རང་གིས་ཡུར་མ་ཡུར་བ་ལ་སོགས་པའི་ལས་ཀ་ལས། དེ་ལོར་
ཡང་ལོ་ཏོག་ཧ་ཅང་བཟང་སྟེ་ཨ་ནེ་སྒྲོལ་མའི་ལོ་ཏོག་ཀྱང་ཐོན་ལེགས་བྱུང་། སྟོན་
ཁ་ལྷ་མོ་བསོད་ནམས་ཀྱིས་གསེར་ཁྱེར་འོངས་ནས་དངུལ་སྒོར་ཉིས་སྟོང་བྲིན་པ་
རེད་ཟེར། དེ་ནས་ཨ་མས་ཁོ་ལ་ཡང་རང་སྡེའི་ནང་ནས་བུ་མོ་སེམས་བཟང་མ་
ཞིག་མནའ་མར་བསླངས་པ་རེད།
དྲུག་
་
་
་
ཨ་ནེ་སྒྲོལ་མའི་སྔོན་ཤེས་ལྟར་བུ་གཞན་གཉིས་འཚོ་བའི་རྒྱ་མཚོའི་ནང་
g 16 རྒྱུ



རྩྭ་ཐང་གི་ཉིན་ཐོ། རྒྱུ་
དུ་ཞུགས་ནས་འཇིག་རྟེན་སྲིད་ལུགས་ཀྱི་ཤེས་བྱ་མང་བོ་ཁོང་དུ་ཆུད། ཉིན་ཞིག་
བུ་རྒན་པ་ཡི་དམ་ཚེ་རིང་གིས་ཨ་མར་ཡི་གེ་སྤྲིངས་ཏེ་འདི་ལྟར་ཟེར། “ཡུམ་
ཆེན་ཨ་མ་ལགས། སྔོན་ཆད་ངས་ཁྱེད་དང་འབྲེལ་བ་བཅད་པ་ནི་ཧ་ཅང་མ་
འགྲིག་པ་རེད། ད་ལྟ་ངས་མཐོལ་ལོ་བཤགས་པ་ཡིན། ང་ནི་ཡིང་ཀྲང་གི་གོ་
གནས་སུ་བསྡད་མྱོང་ལ། འཚོ་བའི་ཤེས་བྱ་ནི་དེ་དང་མཉམ་པ་ཞིག་ཀྱང་ཐོབ་
ཡོད། ངའི་ཆུང་མས་ང་སྤངས་ནས་ཐོན་ཀྲང་ཞིག་གི་བཟའ་ཟླ་བྱས། དེ་བས་ང་ནི་
མི་རྐྱང་བྱས་ནས་ལོ་འགའ་སོང་། སྔོན་ཆད་ཀྱི་གནས་ཚུལ་དེ་རྣམས་ནི་ཁྱེད་ལ་
ཐུག་པ་མིན་ལ། ཁྱེད་ནི་བྱམས་སྙིང་རྗེ་དང་ལྡན་པའི་ཨ་མ་རླབས་ཆེན་ཞིག་རེད།
ད་ལྟ་གཞུང་གིས་དམག་མིའི་སྤུས་ཚད་ཇེ་བཟང་དུ་གཏོང་ཆེད་དམག་མི་ཉུང་
དུ་གཏོང་རྒྱུ་རེད་ཟེར། ང་ནི་ས་གནས་སུ་གཏོང་རྒྱུའི་གྲས་སུ་ཡོད་པ་ཞིག་ཡིན་
པས་མི་རིང་བར་ཕྱིར་རང་ཡུལ་དུ་འོང་རྒྱུ” ཡིན་ཟེར། བུ་ལྷུན་གྲུབ་ཀྱང་རང་གི་
གཅེན་པོ་ལྟར་བློ་རིམ་གྱིས་དྭངས་པར་གྱུར་ཏེ། ཁོས་རང་གི་ཨ་མར་སྡིགས་མོ་
བྱས་པར་བློ་འགྱོད་དང་། རང་གི་མནའ་མ་དྲེད་མོང་ལྟ་བུ་དེས་ཁོ་ལ་ཁོང་ཁྲོ་མང་
བོ་བསླངས་པས་ཅུང་ཟད་མ་གཏོགས་སྙིང་ནད་བྱུང་། ཁོ་གཉིས་ལ་ཕྲུ་གུ་གཉིས་
བྱུང་ཡང་གཉིས་ཀ་གཅིག་ཀྱང་མ་གསོན་པར་ཤི་བས་སེམས་སྡུག་ནས་ཅི་བྱེད་
འདི་བྱེད་མེད་པར་གྱུར། གནས་ཚུལ་དེ་དག་ཨ་ནེ་སྒྲོལ་མའི་མིག་ལམ་དུ་མངོན་
སུམ་དུ་སྣང་ནས་སེམས་ཁྲལ་མང་བོ་བྱས་པ་རེད།
མི་རིང་བར་ཡི་དམ་ཚེ་རིང་ཕྱིར་རང་ཡུལ་དུ་ལོག་ནས་གཅུང་པོ་ལྷུན་
གྲུབ་དང་མཉམ་དུ་ཨ་མའི་དྲུང་དུ་འོངས་ཤིང་། པུས་མོ་ས་ལ་བཙུགས་ནས་ཨ་
མའི་སྐེ་ལ་དྲི་མེད་ལྷ་རྫས་སྲིད་དུ་རིང་བ་ཞིག་ཕུལ་ཏེ “ཨ་མ་ལགས། སྔོན་ཆད་
ང་ཚོས་ཁྱེད་ལ་སྐུ་རླུང་མང་བོ་དཀྲུགས་པས་ཉེས་པ་ཆེ། ད་ཨ་མ་ལགས་ཀྱིས་
སྤྱི 017



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཐུགས་ལ་མི་འཇོག་པར་འཚལ། རྗེས་སུ་ང་ཚོས་འདི་ལྟར་མི་བྱེད” ཟེར། ཡང་ཁ་
ཕར་སློག་ནས་འགྲམ་དུ་ཡོད་པའི་གཅུང་ལྷ་མོ་བསོད་ནམས་ལ་འགྱོད་བཤགས་
བྱས། ཨ་ནེ་སྒྲོལ་མས་གནས་ཚུལ་དེ་དག་མཐོང་ནས་བཞིན་ལ་སྤྲོ་ཉམས་ཀྱིས་
ཁེངས་ཏེ “མེད། སྐྱོན་མེད། ད་བུ་གཉིས་ཡར་ལོངས” ཟེར།
བུ་དེ་གཉིས་ཀྱིས་འགྱོད་པ་གཏིང་ནས་བཤགས་པའི་ཆེད་དུ་ཨ་མའི་
སྡོད་ཁང་ལ་སྒོ་ར་རྒྱ་ཆེ་མཛེས་པ་ཞིག་བསྐོར་ཅིང་། ད་དུང་ཁང་བ་ཁང་མིག་
བཞི་བསྐྲུན། ཁང་བའི་ནང་དུ་དེང་སང་གི་ཉམས་དང་ལྡན་པའི་གདན་ཅོག་
དང་། ཆ་སྒམ། སྒྲ་སྡུད་འཕྲུལ་འཁོར་སོགས་ཉོས་པ་རེད།
ད་ལྟ་ཨ་ནེ་སྒྲོལ་མ་མ་བུ་གཉིས་ཀྱིས་སྒྲ་དབྱངས་སྙན་པ་དང་ཡིད་འོང་
ཁང་བཟང་གི་ནང་དུ་འཚོ་བ་རོལ་བཞིན་ཡོད། ང་ཚོས་ཁོ་མོ་ཚེ་རིང་ནད་མེད་
བདེ་སྐྱིད་ཕུན་སུམ་ཚོགས་པ་ཡོང་བའི་སྨོན་འདུན་ཞུའོ། །
(1987ལོའི《བོད་ཀྱི་རྩོམ་རིག་སྒྱུ་རྩལ》དེབ་གསུམ་པ་ལས་བདམས)
018 རྒྱུ



རྩྭ་ཐང་གི་ཉིན་ཐོ་།
བྲག་སྟེང་གི་རྩྭ་ཆུང་།
ཚེ་དབྱངས།
ནོར་འཛིན་དགའ་མས་སྔོ་ལྗང་ན་བཟའ་ཕུད་དེ་གྲང་རླུང་འུར་འུར་དུ་
ལྡང་བའི་དུས་ཀྱི་རེས་གཟའ་ཉི་མའི་ཉིན་ཞིག་ལ་བསམ་གྲུབ་རྩེའི་ལམ་བཅོས་
ས་ཚིགས་སུ་གཟུགས་པོ་ཕྲ་ཞིང་ལྡེམ་ལ་གདོང་བ་དཀར་དོད་དམར་དོད་དུ་
ཡོད་པའི་བུ་མོ་ལོ་བཅོ་བརྒྱད་ཙམ་དུ་སོན་པ་ཞིག་འབྱོར། མོ་རླངས་འཁོར་
ལས་བབས་ཏེ་ཇ་ཐང་མདོག་གི་གུ་ཐུང་སྟོད་ཐུང་ཆ་ཚང་ཞིག་གྱོན་ཡོད་པ་དེར་
ལག་པས་བརྡབས་ཙམ་བྱེད་པ་དང་། ཁ་དོག་དམར་པོ་ཡིན་པའི་འཇུར་རྟ་རྟིང་
ཀ་ཙོག་ཙོག་དེ་ལག་རས་ཀྱིས་འབྱིད་ཙམ་བྱས་ནས་ཅ་དངོས་རྣམས་འབེབ་
རྩིས་བྱེད་སྐབས་ལམ་བཅོས་ས་ཚིགས་དེའི་བཅུ་དཔོན་ཟླ་བཟང་བརྒྱུགས་ཡོང་
ནས “རང་པད་དབྱངས་ཡིན་ནམ” ཞེས་དྲིས། མོས་མགོ་བོ་ལྕོག་ལྕོག་བྱས་པས་
ཁ་ཕྱིར་བསྐོར་ཏེ “པད་དབྱངས་སླེབས་བྱུང” ཞེས་བོས་མ་ཐག་ལམ་བཅོས་ས་
ཚིགས་སུ་བསྡད་ཡོད་པའི་བཟོ་པ་ཚང་མས་འཚང་ག་ཤིག་ཤིག་ངང་དེར་ཡོང་
ནས་ཅ་ལག་འཁྱེར་རོགས་བྱས། བཅུ་དཔོན་ཟླ་བཟང་གིས་འཛུམ་དམུལ་ངང་
པད་དབྱངས་ཀྱི་ལག་ནས་འཇུས་ཏེ “ངའི་མིང་ལ་ཟླ་བཟང་ཟེར་གྱི་ཡོད། ཁྱེད་
རང་ཡོང་བའི་བརྡ་འབྱོར་བ་དང་ལམ་སང་ཉལ་ཁང་སོགས་གྲ་སྒྲིག་བྱས་པ་ཡིན།
སྔོན་ལ་ངའི་ཁྱིམ་ལ་ཤོག” ཟེར་ཀྱང་མོས་མིན་ཞེས་ཨུ་ཚུགས་བརྒྱབ་སྟེ་མོ་རང་
༄༅ 019 ཚ



ཀྲུང་གོའི་བོད་ཀྱི་དེང་རབས་པཚོས་རིག་གཅེས་བཏུས།
ལ་སྤྲད་པའི་ཁང་བ་དེའི་ལྡེ་མིག་བླངས་ནས་ཆ་རྒྱུས་མེད་པའི་ཁང་ཆུང་དེར་
འཛུལ། བཟོ་པ་ཚང་མ་གཅིག་རྗེས་གཉིས་མཐུད་དུ་མོའི་སྡོད་ཁང་དུ་སོང་སྟེ་མོ་
ལ་ཁ་ཟས་དང་ཇ་བསྲུབས་མ་ཇ་དེམ་གང་རེ་བསྐྱལ་བ་དང་། ཁམས་འདྲིའི་སྐད་
ཆ་འདི་དང་དེ་བཤད་ཀྱང་མོས་ཁ་ཡ་དེ་ཙམ་མ་བྱས་ཙང་། རྒྱུན་རིང་སྡོད་ཐབས་
བྲལ་ཏེ་རང་རང་གི་སྡོད་ཁང་དུ་ལོག
དེ་ཉིན་དགོང་མོ་མོས་ཟླ་བཟང་གིས་བསྐྱལ་བའི་ཐུག་པ་ཚ་བོ་དེ་འཐུངས་
རྗེས། སྔ་ཙམ་ཉལ་ནས་གཉིད་ཁུག་ཐབས་བྱས་ཀྱང་མཚན་གང་རླུང་བུ་བརྒྱབ་
ནས་སྒེའུ་ཁུང་དང་སྒོ་སྲུབས་ནས་བྱེ་མ་འཛུལ་ཡོང་བ་དང་། སྐྱོ་ཤས་ཆེ་བའི་
རླུང་བུའི་སྒྲ་བར་མི་ཆད་པར་གྲགས་པས་མིག་གཉིས་པོ་དམ་པོར་བཙུམས་
ཏེ་གཉིད་ཁུག་ཐབས་ག་ཚོད་བྱས་ཀྱང་མོའི་ཡིད་ཀྱི་མེ་ལོང་དེ་བས་གསལ་དུ་
ཕྱིན་ཏེ་མོ་རང་ཁྱིམ་ནས་ཁ་བྲལ་ཁར་ཨ་ནེས ་ད་རེས་བུ་མོ་རང་ཡིག་རྒྱུགས་
མ་ལོན་ཙང་གྲོང་ཁྱེར་དུ་ལས་བཟོའི་ནང་ཚུད་ཐབས་མེད་པས་གནས་སྐབས་
ལམ་བཅོས་ས་ཚིགས་སུ་པ་ཕའི་ཚབ་ལ་རྒྱུགས་དང་། བཟོ་པ་ངོ་མའི་ནང་ཚུད་
རྗེས་ཨ་ནེས་ཐབས་ཤེས་བཏང་སྟེ་གང་མགྱོགས་གྲོང་ཁྱེར་ནང་དུ་ལས་ཀ་བསྒྱུར་
ཐབས་བྱ་ཆོག” ཟེར་བ་དང་། ཡོང་པ་ཕས་གྲོང་ཁྱེར་ནང་དུ་ལས་ཀ་བསྒྱུར་དགོས་
དོན་མེད། ལམ་བཅོས་ས་ཚིགས་སུ་མུ་མཐུད་སྡོད་རྒྱུའི་བསམ་བློ་འཛུགས་དགོས།
ང་ལམ་བཅོས་ས་ཚིགས་སུ་མུ་མཐུད་བསྡད་ནས་ལམ་བཟོ་བྱེད་འདོད་ཀྱང་ད་ཆ་
ནི་ལུས་ཀྱི་ཤ་ཤོར། ཁ་ཡི་སོ་བུད། མགོ་སྐྱེས་སྐྲ་ཡང་དཀར་པོར་གྱུར་པའི་དུས་ལ་
སླེབས་པས་སེམས་ལ་བསམས་ཀྱང་ལུས་ཀྱིས་མི་ཐུབ་སྟབས་རེ་བ་ཚང་མ་ཁྱེད་
ཚོར་བཅོལ་ཡོད། ཟེར་བ་སོགས་རང་གི་ཕ་དང་ཨ་ནེའི་སྐད་ཆ་རྣམས་ཡིད་ལ་
འཆར་བ་དང་། ཡང་ཨ་སློག་གཅིག་བརྒྱབ་ནས་ཆུ་ཚོད་ལ་ལྟ་དུས་བཅུ་པ་ཡང་
༄༅ O2O%



བས
རྩྭ་ཐང་གི་ཉིན་ཐོ། རྒྱུ་
ཟིན་མེད་པས་མོའི་བསམ་པར་ང་གལ་སྲིད་ད་ལྟ་ཁྱིམ་ལ་བསྡད་ཡོད་ཚེ་དཀར་
གསལ་གློག་སྒྲོན་འོག་ཏུ་ཡིད་དབང་འཕྲོག་པའི་གྲགས་ཅན་སྒྲུང་དེབ་ཅིག་ལྟ་ཡི་
ཡོད་དམ། ཡང་ན་མིག་གི་བདུད་རྩིར་གྱུར་པའི་སྐད་གྲགས་དང་ལྡན་པའི་དྲག་
རྩལ་གྱི་བརྙན་འཕྲིན་འཁྲབ་ཚན་ཞིག་བལྟས་ཏེ་དབྱིངས་ལ་ཞུགས་མེད་དམ།
ས་འདིར་དུས་ད་ལྟ་རླུང་བུའི་སྐད་འུར་འུར་དུ་སྒྲོག་པ་ལས་གཞན་གྱི་མི་སྐད་
ཁྱི་སྐད་ཙམ་ཡང་ཐོས་རྒྱུ་མི་འདུག ཨ་ཙི་ང་རི་ཁུག་འདི་འདྲ་ཞིག་ལ་གང་འདྲ་
བྱས་ཏེ་སྡོད་ཐུབ་བམ། ཨ་ནེས་སྔ་ཙམ་གྲོང་ཁྱེར་ནང་དུ་ལས་ཀ་བསྒྱུར་བ་ཤོག་
བསམ་བཞིན་པར་གཏི་མུག་གཉིད་ལ་ཡུར།
བཅུ་དཔོན་ཟླ་བཟང་གིས་ལམ་བཅོས་ས་ཚིགས་དེའི་བཟོ་པ་རྣམས་
ཚོགས་འདུ་ཞིག་བསྐོངས་ནས “པད་དབྱངས་ནི་དམའ་རིམ་སློབ་འབྲིང་ནས་
ཐོན་པའི་གཞོན་ནུ་མ་རིག་གནས་ཡོད་པ་ཞིག་རེད། ད་རེས་ཁོང་རང་གི་ཕ་
བཅུ་དཔོན་བསྟན་དར་ལགས་ལས་འཁྱུར་ངལ་གསོ་གནང་བའི་ཚབ་ཏུ་ང་ཚོའི་
སར་ལམ་བཟོའི་བཟོ་པ་གནང་དུ་ཕེབས་པ་ཡིན་པས་ཚང་མས་དགའ་བསུ་
ཞུ་རོགས” ཟེར་བ་དང་། པད་དབྱངས་ལ་ལམ་བཅོས་ས་ཚིགས་དེའི་བཟོ་པ་
རྣམས་རེ་རེ་བཞིན་ངོ་སྤྲོད་བྱས་ཤིང་། ལས་ཀའི་གནས་ཚུལ་དང་འཚོ་བའི་ཆ་
རྐྱེན་སོགས་ངོ་སྤྲོད་མདོར་བསྡུས་ཤིག་བྱས་རྗེས “ཁྱེད་ནི་ང་ཚོའི་བཅུ་དཔོན་
བསྟན་དར་ལགས་ཀྱི་བུ་མོ་ཡིན་པས་ཕ་ཡི་སྤྱོད་བཟང་ཁྱེར་ཡོང་དགོས། ཁོང་
ནི………..” ཞེས་བཤད།
དེ་ཉིན་བཅུ་དཔོན་ཟླ་བཟང་གི་བཟའ་ཟླ་གཡུ་སྒྲོན་སྔར་རྒྱུན་བཞིན་ཐོ་
རངས་སྐར་ཆེན་ཤར་བ་དང་ཇ་བསྐོལ་དུ་ལངས་པའི་གོམ་སྒྲ་དེས་པད་དབྱངས་
ལ་ལོངས་ཤིག་ཅེས་པའི་སྔོན་བརྡ་བཏང་བ་ལྟ་བུ་བྱུང་བ་མོས་སྔ་མོ་ནས་ཡར་
O2 1



ར
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལངས་ཀྱང་གདོང་དང་ལུས་ལ་བྱི་དོར་བྱེད་ཡུན་རིང་དྲགས་པའི་སྟབས་ཀྱིས་
ལས་ཀར་ཐོན་དུས་ལས་རོགས་གཞན་ཚང་མ་འདྲུད་འཐེན་འཁོར་ལོའི་སྟེང་
དུ་འཛེགས་ནས་མོར་བསྒུགས་ཏེ་བསྡད་ཡོད། དབྱངས་ཅན་གྱིས་པད་དབྱངས་
ཡོང་བ་མཐོང་བ་དང “པད་དབྱངས། ལྟོ་ཕད་ང་ལ་དབྱུགས་ཤོག རང་རྒྱབ་
ལོགས་ནས་འཛེགས་དང” ཞེས་བཤད་ཀྱང་པད་དབྱངས་འཛེགས་མ་ཐུབ་
པས “པད་དབྱངས། ལག་པ་ང་ལ་གཏོང་ཤོག” ཟེར་བཞིན་འདུད་འཐེན་
འཁོར་ལོའི་སྟེང་དུ་འཐེན་རྩིས་བྱེད་སྐབས་མོའི་འཇུར་རྟའི་རྟིང་ཀ་འདྲུད་
འཐེན་འཁོར་ལོའི་ལྕགས་སྲུབས་སུ་ཤོར་ནས “ཨ་ཅག་ང་གློད་དང་། ངའི་རྟིང་
ཀ” ཞེས་སྐད་བརྒྱབ་པས་དབྱངས་ཅན་དང་ལས་མི་གཞན་ཚོ་རང་དབང་མེད་
པར་གད་མོ་ཤོར་བ་དང་། ཟླ་བཟང་གིས་སྒམ་པོའི་ངང “རང་ལས་ཀ་བྱེད་པར་
ཡང་འཇུར་རྟ་འདི་འདྲས། མགྱོགས་པོར་བརྗེ་ཤོག” ཟེར་བ་དང་མོས་འཚབ་
འཚུབ་ངང་འཇུར་རྟ་རྟིང་ཀ་ཙོག་ཙོག་གཞན་ཞིག་གྱོན་ནས་ལས་ཀར་ཡོང་། ལས་
སར་སླེབས་རྗེས་བཅུ་དཔོན་གྱིས་དབྱངས་ཅན་དང་ཟླ་ཆུང་སོགས་མི་ཁ་ཤས་ས་ལ་
ཁྲོལ་མ་རྒྱག་ཏུ་བཅུག་པ་དང་། ཟླ་བཟང་དང་པད་དབྱངས་གཉིས་བཀྲ་ཤིས་ཀྱིས་
གཏོང་བའི་འདྲུད་འཐེན་འཁོར་ལོ་ལ་ས་བླུགས་རོགས་བྱེད་དུ་ཕྱིན། འདྲུད་
འཐེན་འཁོར་ལོ་དེ་ནི་ས་གང་བླུགས་རྗེས་ལམ་སང་དུ་བ་འཕྱུར་འཕྱུར་དུ་ཕྱིན་
ནས་སྐར་མ་བཅུ་ཙམ་ཡང་མ་འགོར་བར་ཡོང་བས་ས་རུབ་རྒྱུ་དང་བླུགས་རྒྱུ་
བཅས་ཛ་དྲག་ཆེ་བའི་ལས་ཀ་ཆུ་ཚོད་གཅིག་ཙམ་བྱས་རྗེས་པད་དབྱངས་ཀྱི་
དཔུང་བ་སྦྲིད་ནས་ལག་པ་འདེགས་དཀའ་བ་དང་གཟུགས་པོའི་ནུས་ཤུགས་
ཕལ་ཆེར་རྫོགས་ལ་ཉེ་བའི་གནས་སུ་གྱར། བཀྲ་ཤིས་དང་ཟླ་བཟང་གཉིས་པོ་
ནི་ད་དུང་སྐད་གསང་མཐོན་པོས “ཁྱེམ་བཟང་བར་ཁྱེམ་གྲུ་བཞི། །ནག་པོའི་ས་
# 222 ཉྩ



རྩྭ་ཐང་གི་ཉིན་ཐོ། ཧ
ལ་ཟུག་ཤོག ། ཅེས་གཞས་གཏོང་བཞིན་པར་ས་ཁྱེམ་གང་བླུགས་ཐེངས་རེ་
ལ་འདྲུད་འཐེན་འཁོར་ལོ་ཡང་འཕག་ཙམ་འཕག་ཙམ་བྱེད་ཀྱི་ཡོད་པས་མོའི་
སེམས་ལ་ཨ་ཙི་མི་གླང་གོག་འདྲ་བ་འདི་ཚོའི་ཁ་གཏད་ངས་འཇལ་ཐུབ་པ་མི་
འདུག་སྙམ་ནས་ཡིད་ཐང་ཆད་དེ་བསྡད། ཟླ་བཟང་དང་བཀྲ་ཤིས་ཀྱིས་མོའི་
མགོ་བོ་ནས་རྔུལ་ཆུ་ཁྲུམ་ཁྲུམ་དུ་འཛགས་པ་དང་དབུགས་ཡང་ཧལ་གྱི་ཡོད་པ་
མཐོང་སྟེ་ཟླ་བཟང་གིས “པད་དབྱངས་རང་བདེ་བོ་མི་འདུག་གམ། ངལ་གསོ་
ཕྲན་བུ་གྱིས” ཞེས་བཤད། མོས་རྔུལ་ཆུ་ཕྱིས་ནས་མགོ་བོ་གཡུག་ཙམ་བྱས་
རྗེས་མུ་མཐུད་ས་བླུགས་ཀྱིན་བསྡད་པས་བཀྲ་ཤིས་ཀྱིས་བསམ་བློ་ཞིག་བཏང་
རྗེས “ད་ཇ་བསྐོལ་རན་འདུག་པས་རང་ཇ་བསྐོལ་ཤོག” ཟེར་བ་དང་མོས་ཀྱང་
དེ་ལྟར་བྱེད་པར་ཕྱིན།
ཆུ་ཚོད་གཅིག་ཙམ་ནས་ལས་མི་ཚོ་ལྟོ་ཆས་བཟའ་བར་ཡོང་ཡང་ཇ་ད་
དུང་ཁོལ་མེད། དབྱངས་ཅན་གྱིས “པད་དབྱངས། མེ་ངས་བུད་ཆོག རང་ངལ་
གསོ་གྱིས་ཤིག འདི་གར་མེ་ཤིང་ཚེར་མ་ལས་མེད་པས་ལག་པར་ཟོན་བྱེད་དགོས།
ལྟོས་དང་རང་གི་ལག་པར་རྨ་ཡང་བཟོས་འདུག” ཟེར་བཞིན་པད་དབྱངས་
ཀྱི་ཚབ་བྱས་ཏེ་ཇ་བསྐོལ། ཚང་མས་ཇ་ཕོར་བ་གང་དོ་བཏུང་མཚམས་རླུང་
བུ་ལངས་སོང་བས་པད་དབྱངས་ཀྱི་ངོས་ནས་བཤད་ན་ལྟོ་ཆས་ཟ་ཐབས་བྲལ་
ཏེ་མགོ་བོ་སེང་རས་ཀྱིས་བཏུམས་ནས་ཙོག་པུར་བསྡད་ཀྱང་ཁོ་ཚོ་ནི་འདྲུད་
འཐེན་འཁོར་ལོའི་འོག་ཏུ་འཛུལ་ནས་སྤགས་ཟ་བ་དང་ཇ་འཐུང་བ་སོགས་བྱེད་
པ་ལས་རླུང་བུར་ཡིད་འཇོག་ཙམ་ཡང་མེད་པར་ད་དུང་བསྟན་བཤིག་བཤད་
ནས་བཞད་གད་ལིང་ངེར་བསྡད། དབྱངས་ཅན་གྱིས “པད་དབྱངས་ཇ་ཐུངས།
དགུན་མཇུག་དང་དཔྱིད་ཤར་སྐབས་ཞོགས་པ་འཁྱུག་ཙམ་མ་གཏོགས་རླུང་བུ་
ཉྩ 23 ཉྩ



ཙ ༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཆེ་ཆུང་ལ་མི་ལྟོས་པར་རྒྱག་གི་རེད” ཟེར་བ་དང་། ཡང་ཟླ་བཟང་གིས “པད་
དབྱངས་རང་སྤགས་ཟོ་དང་། ལྟོ་ཆས་མ་ཟོས་ན་གཟུགས་པོ་ཡག་པོ་ཡོང་གི་མ་
རེད། ལམ་བཟོའི་བཟོ་པར་གཟུགས་པོ་ཡག་པོ་མེད་ན་འགྲིག་ཐབས་མེད། ད་
དུང་སྐད་ཆ་ཕྲན་བུ་ཤོད་དང་། རང་སློབ་འབྲིང་ཐོན་པའི་སློབ་ཕྲུག་ཅིག་ཡིན་
ཙང་སླད་དུས་ཚོད་ཡོད་དུས་དབྱངས་ཅན་དང་། བཀྲ་ཤིས། ཟླ་ཆུང་བཅས་
གཞོན་ནུ་གསུམ་གྱི་དགེ་རྒན་བྱས་ན་འགྲིག་གམ” ཞེས་དྲིས་པས་མོས་རླུང་
འགོག་ཏུ་མགོ་བོར་གྱོན་པའི་སེང་རས་དེ་ཕྱེད་ཙམ་བཤུས་ཏེ “སངས་རྒྱས་རང་
མགོ་མ་ཐོན་པར། ཕྱི་མའི་ཡར་འདྲེན་ཡོང་ཐབས་མེད་ཟེར་བ་ལྟར་ང་རང་གིས་
ཀྱང་ཡག་པོ་མ་ཤེས་ཙང་ས་ཆ་འདིར་ཡོང་དགོས་ཤར་སོང” ཞེས་བཤད།
རེས་གཟའ་སྤེན་པའི་ཉིན་ཞིག་གི་ཕྱི་དྲོ་པད་དབྱངས་ཀྱིས་རྒྱུན་ལྡན་ལྟར་
རང་གི་སྡོད་ཁང་དུ་འབྱོར་རྗེས་ཐབ་ཚང་ནས་ཆུ་ཚ་བོ་བླངས་ཏེ་གདོང་དང་རྐང་
ལག་གཙང་མར་བཀྲུས་རྗེས་སླར་ཡང་ཆུ་ཚ་བོ་ཟོམ་གང་བླངས་ནས་གྱོན་ཆས་
འཁྲུ་གྲབས་བྱེད་པའི་དུས་དེར་བཀྲ་ཤིས་ཡོང་སྟེ་ལག་ནང་གི་དུང་བན་སྟོང་བ་
དེ་མོའི་མདུན་དུ་གཡུགས་ནས་གདོང་ནག་པོའི་ངང་པད་དབྱངས་རང་ལ་རྟག་
པར་དམིགས་བསལ་འདི་འདྲ་སུས་སྤྲད་བྱུང་ངམ། ལམ་ཐག་ལེ་དབར་གཅིག་
ལྷག་གི་ས་ནས་ཆུ་ཟོམ་སྒལ་བར་འཁུར་ཏེ་ཆུ་དབོར་དགོས་པ་རང་གིས་ཤེས་ཀྱི་
མེད་དམ། རྟག་པར་ལས་ཞོར་དུ་མ་བྱན་ལ་རོགས་བྱས་ཏེ་ཆུ་དབོར་མཁན་གྱི་
མི་ཚོར་གདོང་འཁྲུ་བྱེད་ཀྱི་ཆུ་ཡང་མ་བཞག་པར་རང་གིས་འདི་འདྲ་བྱས་ན་
འགྲིག་གི་རེད་དམ་ཞེས་ཆུ་ཟོམ་དེ་འཁྱེར་ནས་བཟོ་པ་མི་ངོ་རེའི་དུང་བན་ནང་
ཁྲུས་ཆུ་བགོ་བཤའ་བརྒྱབ་པས་པད་དབྱངས་ནི་གདོང་ལ་ཁྲག་བཤོས་པ་ལྟ་བུར་
གདོང་བ་དམར་རྐྱང་ཆགས་ནས་རྐང་འཁྲབ་ཀྱིས “གཙང་སྦྲའང་བྱེད་ཆོག་གི་
ན•
C24 ཀྵ



རྩྭ་ཐང་གི་ཉིན་ཐོ། རྒྱུན
མ་རེད་དམ” ཞེས་ངུས། ཟླ་བཟང་ཡོང་སྟེ “པད་དབྱངས་རང་ངུ་མི་དགོས། སང་
ཉིན་ང་རང་གཉིས་ཕོགས་ལེན་པར་བསྡད་དེ་ཕོགས་བླངས་ཚར་རྗེས་ངས་རང་
ལ་གཙང་སྦྲ་བྱེད་ཆེད་ཀྱི་ཆུ་ལྡང་ངེས་བླང་ཆོག” ཅེས་སེམས་གསོ་བྱས། ལམ་
བཅོས་ས་ཚིགས་དེར་ཟླ་རེའི་ཚེས་སུམ་ཅུ་ཉིན་ལས་ཁུངས་ནས་ཟླ་རེའི་ཕོགས་
དང་བཟའ་འབྲུ་སོགས་སྐྱེལ་མཁན་ཡོང་གི་ཡོད་པ་དང་། མི་གཉིས་ཀྱིས་བཟོ་
པ་ཚང་མའི་ཚབ་བྱས་ཏེ་ཕོགས་ལེན་པར་སྡོད་དགོས་ཀྱི་ཡོད་པས་ཟླ་བཟང་
གིས་རྐང་བཙུགས་ནས་པད་དབྱངས་རོགས་པར་ཉར། ཉི་མ་ཕྱེད་ཡོལ་ཙམ་ལ་
ལས་ཁུངས་ཀྱི་ཕོགས་སྐྱེལ་མཁན་རླངས་འཁོར་དེ་སླེབས་ནས་རྩམ་པ་དང་།
ཇ། མར། ཚྭ། ཤ་སོགས་དང་། ད་དུང་འཚོ་བའི་ཡོ་ཆས་དང་། གྱོན་ཆས། མངར་
ཚའི་རིགས་སོགས་ཉེར་མཁོ་སྣ་ཚོགས་འཁྱེར་ཡོད་པས་པད་དབྱངས་ཀྱིས “བཅུ་
དཔོན་ལགས། ད་རེབ་ཉེར་མཁོ་སྣེ་འཛོམས་པོ་འདི་འདྲ་སྐྱེལ་བ་ནི་ས་ཆ་འདིར་
དུས་ཆེན་ཞིག་སླེབས་གྲབས་ཡོད་དམ” ཞེས་དྲིས། ཟླ་བཟང་གིས “བུ་མོ།
འདི་དང་འདྲ་བ་ཟླ་བ་རེར་མི་རེ་ངོ་རེར་འཁྱེར་ཡོང་གི་ཡོད” ཅེས་པར། པད་
དབྱངས་ཀྱིས “ལམ་བཅོས་ས་ཚིགས་ལ་ཟླ་བ་རེར་མི་རེ་ངོ་རེ་ལ་དེ་རིང་ལྟ་བུའི་
ཚོང་ཟོག་འཁྱེར་ཡོང་ན་དངོས་གནས་ཡག་པོ་རེད། དེས་མ་གཏོགས” ཞེས་ཟེར་
མཚམས་ཟླ་བཟང་གིས་ལུས་སྟེང་དུ་རྩམ་པ་འགོས་པ་དེ་དག་བརྡབས་ཙམ་བྱས་
ནས “ད་ལྟ་སྐྱིད་པོ་རེད། ལོ་བཅུའི་ཟང་ཟིང་སྐབས་ཚོང་ཟོག་སྒོ་འགྲམ་དུ་སྐྱེལ་
རྒྱུ་ལྟ་ཞོག ཟླ་རེའི་རྩམ་པ་ཡང་དུས་ཐོག་ཏུ་སྐྱེལ་ཁག་པོ་རེད། དེའི་སྐབས་རང་
གི་པཱ་ལགས་ང་ཚོའི་བཅུ་དཔོན་ཡིན། དེ་དུས་ཟླ་རེའི་འབྲུ་རིགས་མ་བསྐྱལ་
བའི་སྐབས་སུ་རང་གི་པཱ་ལགས་ཀྱིས་ཟ་མཁས་འཐུང་མཁས་བྱས་ཏེ་ང་ཚོར་
རྩམ་པ་སྟེར་གནང་བ་དང་། རྩམ་པ་མེད་དུས་བག་ལེབ་རེ་གཉིས་རེ་སྟེར་གནང་
125 སྒྱུ་



ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
གི་ཡོད” ཅེས་བཤད། མོས “དེ་འདྲ་ཡིན་ན་འདྲུད་འཐེན་འཁོར་ལོ་བཏང་སྟེ་
ལེན་པར་ཕྱིན་ན་འགྲིག་གི་མ་རེད་དམ” ཞེས་བཤད། གཡུ་སྒྲོན་རང་དབང་
མེད་པར་གད་མོ་ཤོར་ཏེ་ལག་པའི་རས་ཁུག་ཀྱང་ས་ལ་གཡུགས་ཏེ་པད་དབྱངས་
ལ་མུར་རྫོག་གཅིག་གཞུས་ནས “སྐབས་དེ་དུས་འདྲུད་འཐེན་འཁོར་ལོ་ཡོད་
ན་རང་གིས་དྲན་གསོ་གཏོང་མི་དགོས་པར་ང་ཚོ་འགྲོ་གི་རེད། དེ་དུས་འདྲུད་
འཐེན་འཁོར་ལོ་ཕར་ཞོག རྟ་འཐེན་འཁོར་ལོ་ཞིག་ཀྱང་མེད། ལས་ཀར་འགྲོ་
དུས་རང་གི་པཱ་ལགས་སྔ་མོ་ནས་བཞེངས་ཏེ་ལག་ཆ་དང་བསྐོལ་ཆས་རྣམས་
ལག་འདྲུད་འཁོར་ལོ་གཅིག་རང་ཡོད་པ་དེའི་ནང་དུ་བླུགས་ཟིན་རྗེས་གཞི་ནས་
ལས་མི་གཞན་ཚོ་སྐད་བཏང་སྟེ་ས་ཐག་རིང་བོའི་སར་གོམ་པ་ཁོ་ན་སྤོས་ནས་
འགྲོ་དགོས་ཀྱི་ཡོད། ཆ་རྐྱེན་དེ་འདྲ་ཞིག་གི་འོག་ཏུའང་ཁོང་གིས་ལས་གནས་
བརྟན་སྲུང་གནང་སྟེ་ལས་འགན་འགྲུབ་པར་མ་ཟད། ལས་ཞོར་དུ་ཚལ་ཞིང་
བཏབ་ནས་དབྱར་ཁ་ཚལ་འབེལ་ཐག་ཆོད་བཟའ་རྒྱུ་ཡོང་གི་ཡོད” ཅེས་བཤད།
པད་དབྱངས་ཀྱིས “དངོས་གནས་ཨེ། བྱས་ན་དེང་སང་ང་ཚོའི་ཆ་རྐྱེན་བཟང་
བོ་རེད” ཟེར་བ་དང་། ཡང་ཟླ་བཟང་གིས “རང་གི་པཱ་ལགས་ཀྱིས་གཞུང་ལམ་
ཁོང་གི་ཕ་གཞིས་ལྟ་བུར་བརྩིས་པ་དང་། དབྱར་དགུན་མེད་པར་རླངས་འཁོར་
ཤར་གཏོང་བྱེད་རྒྱུ་ནི་ཁོང་གི་བདེ་སྐྱིད་ཆེ་ཤོས་ལ་རྩི་བ་གནང་གི་ཡོད། ཁོང་ནི་
ང་ཚོའི་མིག་དཔེ…” ཞེས་བཤད་པས་པད་དབྱངས་ཀྱི་གདོང་ནས་སེམས་
འགུལ་ཐེབས་པའི་མདངས་ཤིག་ཤར།
ཉིན་ཞིག་བཅུ་དཔོན་གྱིས་མི་གཉིས་རེས་ས་སྤྱི་ཁྲེ་སྤམ་གྲུ་བཞི་མ་བརྒྱད་
རེ་ས་ཁྲོལ་རྒྱག་རྒྱུའི་ལས་བགོས་བརྒྱབ་ནས་འགྲན་སྡུར་གྱི་བྱེད་སྒོ་ཞིག་སྤེལ།
སྐབས་དེར་དབྱངས་ཅན་དང་པད་དབྱངས་གཉིས་མཉམ་དུ་ཁེལ་ཏེ་དབྱངས་
ཆ 026ཉྩ



ནས་ལ
རྩྭ་ཐང་གི་ཉིན་ཐོ། ཁུ་
ཅན་གྱིས་པད་དབྱངས་ལ་ས་བརྐོ་རུ་བཅུག་ཀྱང་བརྐོ་མི་ཐུབ་ལ་ཁྲོལ་མ་རྒྱག་
ཏུ་བཅུག་ཀྱང་ནུས་ཤུགས་མེད་པས་ཉིན་གུང་ལྟོ་ཆས་ཟ་དུས་པད་དབྱངས་
ཀྱིས་གཡས་གཡོན་གྱི་བསྡུར་ཡའི་ས་སྤོ་ལ་གཅིག་བལྟས། ཁོས་རང་གཉིས་ཀྱི་
ས་སྤོ་ལ་གཅིག་བལྟས་ནས་རང་དབང་མེད་པར་མིག་ཆུ་ལྷུང་ལྷུང་དུ་ཤོར་བས་
དབྱངས་ཅན་གྱིས “པད་དབྱངས་ག་རེ་བྱས་སོང་ངམ” ཞེས་དྲིས་ཀྱང་། མོས “ང་
གང་བྱས་མ་བྱུང” ཟེར་བཞིན་གདོང་སྟེང་གི་མཆི་མ་ཕྱིས་ནས་མགོ་བོ་དུད་དེ་
བསྡད། དབྱངས་ཅན་གྱིས “འོ་ན་རང་ཡང་ངུས་དང་” ཞེས་བཤད་པ་དང་། མོས་
ཁོག་ནང་སྒོམ་པའི་སྐད་ཆ་ཤོང་བའི་སྣོད་མེད་པར “ང་འདི་འདྲའི་དཀའ་བ་
སྤྱད་ཐུབ་པ་མི་འདུག ངས་ནུས་ཚོད་གང་ཡོད་བཏོན་ནས་ལས་ཀ་བྱས་ཀྱང་
གཞན་གྱི་རྗེས་ཟིན་གྱི་མི་འདུག ང་ལྷ་སར་སྐྱེལ་རོགས” ཟེར་བཞིན་ལག་
གཉིས་པོས་གདོང་བཀབ་ནས་སྐད་ཤུགས་ཆེན་པོས་ངུས། ལས་མི་གཞན་ཚོ་ནི་
ཕར་ལྟ་ཚུར་ལྟ་བྱེད་པ་ལས་སྐད་ཆ་ཤོད་ཚོད་མ་ཐིག ཟླ་བཟང་གིས “བུ་མོ་རང་
ག་རེ་བཤད་ཀྱི་ཡོད་དམ། ད་ལྟ་རང་ལོ་ན་ཕྲ་བས་ལས་ཀ་གང་ཅིའི་ཐད་རིམ་
པས་གོམས་འགྲོ་གི་རེད། ལྟོས་དང་རང་དང་ན་མཉམ་གྱི་བཀྲ་ཤིས་དང་དབྱངས་
ཅན་སོགས་ཀྱང་ཐོག་མ་རང་ལྟ་བུ་ཡིན་ན་ཡང་ད་ལྟ་གང་འདྲ་ཆགས་མི་འདུག་
གམ། འདི་ལ་སེམས་སྡུག་དགོས་དོན་མི་འདུག་པས་མཆི་མ་མ་གཏོང” ཞེས་
བཤད་ཀྱང་མོས་ངུ་མཚམས་མ་བཞག་པར་ “ང་ལྷ་སར་སྐྱེལ་རོགས” ཞེས་སྐད་
བརྒྱབ་པས་བཀྲ་ཤིས་ཀྱིས་མི་འདོད་པའི་རྣམ་འགྱུར་བསྟན་ནས “རྨ་བྱའི་སྲས་
མོ་ལས་ཀའི་ཚ་ནད་མ་ཐེག་པར་དུ་རྒྱུ་གང་ཡོད། ཁྱེད་རང་འདི་ལྟར་ངུས་ན་
ལུས་སྟེང་གི་གཟབ་མཆོར་ལའང་ངོ་ཚ། གལ་སྲིད་རང་འདིར་སྡོད་འདོད་མེད་
ན་དང་པོ་ནས་མ་ཡོང་ན་འགྲིག ང་ཚོས་གདན་འདྲེན་ཞུ་མཁན་ནི་བཏང་མེད།
% 227 ཉྩ
+;



བs
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འདི་འདྲའི་ལས་སླ་མདོག་ཁ་བོ” ཞེས་བཤད་པས་རྒྱུན་དུ་ངག་འཇམ་ལ་ངང་
རྒྱུད་གཙང་ཆབ་བཞིན་རིང་བའི་བཅུ་དཔོན་ཟླ་བཟང་ངོ་མདོག་ནག་པོར་གྱུར་
པ་དང་སྐད་ཤུགས་ཆེན་པོས “བཀྲ་ཤིས་ཁ་ཚུམས། ཁྱོད་ཀྱིས་ག་རེ་ཤེས་ཀྱི་ཡོད་
དམ” ཞེས་དང་། ཡང་ཟླ་བཟང་གིས་དབུགས་རིང་ཞིག་བཏང་ནས “བཀྲ་ཤིས།
ཁྱོད་ཀྱིས་རྗེས་སུ་སྐད་ཆ་བཤད་སྐབས་གཟབ་གཟབ་བྱེད་དགོས། པད་དབྱངས་
ལ་རྨ་བྱའི་སྲས་མོ་ཞེས་སུས་བཏགས་པ་རེད་དམ། དེ་ལྟར་ཟེར་དགོས་དོན་གང་
ཡིན། རྗེས་སུ་པད་དབྱངས་ལ་གང་བྱུང་བཤད་མི་ཆོག” ཅེས་བཤད། བཀྲ་ཤིས་ནི་
རྒྱུན་དུ་ནས་གཏམ་དེར་བབས་པའི་ལན་ཞིག་མ་བརྒྱབ་ཚེ་བློ་བདེ་བོ་རྩ་བ་ནས་
མེད་མཁན་གཞོན་ནུ་ངར་བོ་ཞིག་ཡིན་ཙང་ཁོས་ཁ་ཕར་གཅུས་ནས་ཡས་སོས་མ་
མཆུ་གནོན་ཙམ་བྱས་རྗེས “ཤེས་སོང་། ངས་ཅད་དེ་ཤེས་སོང་། པད་དབྱངས་ཤར་
ལ་ཕྱིན་ཡང་ཕྱིན། པད་དབྱངས་ནུབ་ལ་ཕྱིན་ཡང་ཕྱིན། ངས་དེ་རིང་ནས་བཟུང་
ཇུས་གཏོགས་བྱས་མི་ཡོང་། པད་དབྱངས་ཀྱིས་ལས་ཀར་ཡང་འཇུར་རྟ་རྟིང་ཀ་
ཙོག་ཙོག་ཁོ་ན་གྱོན་ཏེ་དེའི་ནང་ས་ཚང་ཚད་འདོན་གིན་སྡོད་པ་དང་། སྤུན་
དོག་སྟོད་ཐུང་ཕྱི་གོན་དུ་བརྒྱབ་ནས་དེར་ཐལ་བ་འགོས་ཚད་འབྱིད་ཀྱིན་སྡོད་
ཀྱི་འདུག མོའི་བྱེད་ལུགས་བྱེད་སྟངས་ལ་བལྟས་ནས་ངས་མོ་ལ་རྨ་བྱའི་སྲས་མོ་
ཞེས་བཏགས་པ་ཡིན། ང་ཚོའི་ལུས་པོར་ཡང་དེང་རབས་ཀྱི་བཟོ་དབྱིབས་ལྡན་
པའི་གྱོན་ཆས་གྱོན་པ་ནི་ལོས་ཀྱང་མོས། ཡིན་ནའང་ས་ལས་བྱེད་དུས་མཐའ་
མར་ཡང་ཆུ་ལ་བསམ་བློ་ཕྲན་བུ་བཏང་སྟེ་ལས་ཀར་འཚམ་པའི་གྱོན་ཆས་གྱོན་
ན་མི་འགྲིག་པ་ག་རེ་ཡོད་དམ” ཞེས་བཤད་ནས་ཧོབ་ལངས་ཤིག་བརྒྱབ་སྟེ་ཁྱེམ་
གཉའ་ལོ་བཀལ་ཏེ་ས་འཕེན་པར་ཕྱིན།
བཀྲ་ཤིས་ཀྱིས་བཤད་པའི་གཏམ་དེ་དག་གིས་མོའི་རང་བརྩིའི་བསམ་པ་
© O28 ཉྩ



རྩྭ་ཐང་གི་ཉིན་ཐོ། རྒྱུན
ལ་ཕོག་ཐུག་བྱུང་སྟེ་ལས་ཀ་གྲོལ་ནས་ཉལ་ཁང་གི་སྒོ་འཛུལ་མ་ཐག་ཉལ་ཁྲིའི་
སྟེང་དུ་ཉལ་ནས་ཉིན་མོར་ལྷགས་པའི་གནས་ཚུལ་དེར་བསམ་བློ་གཏོང་བཞིན་
པར་མོ་རང་ལྷ་སར་སྡོད་སྐབས་སློབ་གྲྭ་གྲོལ་རྗེས་འཁྲུག་ཆ་དོད་པའི་སློབ་གྲོགས་
ཚོ་དང་མཉམ་དུ་སྣུམ་ཞག་དོད་ལ་ཁོད་སྙོམས་པའི་ས་བཀྲག་གི་ལམ་སྟེང་དུ་
རྐང་འཁོར་ལ་ཞོན་ནས་ཁྱུ་དང་ཁྱུ་བསྒྲིགས་ཏེ་རྩེད་མོ་རྩེད་ཀྱིན་ཁྱིམ་ལ་ལོག་པ་
དང་། ཁྱིམ་ལ་སླེབས་མ་ཐག་དཔེ་ཁུག་གདན་སྟེང་དུ་གཡུགས་ནས་ལུས་པོའི་བྱི་
དོར་གཙང་མར་བྱས་རྗེས་རོ་བཅུད་ལྡན་པའི་ལྟོ་ཆས་ཟ་བ་དང་། དགོང་མོ་གློག་
བརྙན་དང་། བརྙན་འཕྲིན་ཟློས་གར་སོགས་གང་འདོད་བལྟ་རྒྱུ་ཡོད་ལ། ཞོགས་
པར་ཨ་ནེས་མལ་ནང་ཞོགས་ཇ་དང་ཞོགས་ཟས་བསྐྱལ་ཐོག་ལོ་རབས་བརྒྱད་
ཅུ་པའི་དར་ཁྱབ་ཆེ་བའི་གྱོན་ཆས་སྣ་ཚོགས་ཉོས་ཏེ་གྱོན་དུ་བཅུག་པ་སོགས་
མོའི་ཡིད་ཀྱི་རས་དཀར་ངོས་སུ་ཕྲ་ལྷམ་མེར་འཆར་ཞིང་། ཨ་ཙི། གལ་སྲིད་ངས་
རྒྱུགས་ལོན་ཡོད་ཚེ་ས་འདིར་ཡོང་དགོས་དོན་མེད། ཐ་མ་ལས་ཀ་མ་རག་ཀྱང་
གྲོང་ཁྱེར་ནང་མི་ཚེ་མི་འཁྱོལ་བ་མེད། འདིར་གང་ལ་བལྟའམ། ལས་ཀ་ནི་ས་
རྡོ་དང་ཁ་བྲལ་ཐབས་མེད་ཁར་གཙང་སྦྲ་བྱེད་པར་ཆུ་མེད་ལ། གྱོན་པར་དང་
དོད་བྱས་ན་གཞན་གྱིས་མིག་ནང་གི་གྲ་མ་ལྟ་བུར་བརྩིས་ཏེ་མིང་ངན་འདི་འདྲ་
འདོགས་ཀྱི་འདུག གཟའ་ཉི་མ་ཡིན་ཟེར་དུས་འཁྱམ་སའི་ཡུལ་དང་རྩེད་རོགས་
མེད་ལ། མཐོང་བ་གནམ་དང་ས། སྐྱོ་རོགས་སུ་ཉིན་གང་རླངས་འཁོར་གྱི་སྒྲ་
ལས་མི་འདུག་བསམ་པའི་སྐབས་དེར “པད་དབྱངས། པད་དབྱངས” ཞེས་སྐད་
གཏོང་བའི་སྒྲ་ཞིག་མོའི་རྣ་ལམ་དུ་ཐོས་པ་དེས་མོས་བསམ་བློ་གཏོང་མཚམས་
ཆད་ནས་ཡར་ལངས་ཏེ་སྒོ་ཕྱེ་ནས་ལྟ་སྐབས་བཅུ་དཔོན་ཟླ་བཟང་སྒོ་འགྲམ་དུ་
ལངས་ཏེ་ཡོད་པས་མོས “ཁྱེད་ལ་ཕྱག་ལས་ཅི་ཡོད་དམ” ཞེས་དྲིས། ཟླ་བཟང་
རྒྱུ 29 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གིས “ངས་གཡུ་སྒྲོན་ལ་ཤ་མོག་མོག་བཟོ་རུ་བཅུག་ཡོད། མགྱོགས་པོ་བཟའ་
བར་ཤོག” ཅེས་བཤད། མོས “ཐུགས་རྗེ་ཆེ། ང་བདེ་མོ་རང་མི་འདུག” ཅེས་
བཤད་པ་དང་། ཟླ་བཟང་གིས་དགོད་འཛུམ་འཛུམ་ངང “ཕལ་ཆེར་གློ་བའི་ཁྱིམ་
མཚེས་ན་བ་ཡིན་གྱི་རེད། ཤ་མོག་མོག་ནི་ནད་དེའི་སྨན་གཙོ་བོ་ཡིན” ཞེས་
ཀུ་རེ་བཤད་ནས་ཨུ་ཚུགས་ཀྱིས་ཁོང་རང་གི་ཁྱིམ་དུ་ཁྲིད། གཡུ་སྒྲོན་གྱིས་པད་
དབྱངས་གདན་སྟེང་དུ་སྡོད་དུ་བཅུག་ནས་མོའི་མགོ་ལ་བྱིལ་བྱིལ་བྱེད་བཞིན་
དུ “པད་དབྱངས། དེ་རིང་གི་གནས་ཚུལ་ཚང་མ་ངས་ཤེས་བྱུང་། དེའི་ཐད་ཡིད་
སྐྱོ་དགོས་དོན་མེད། མི་ལ་སྐྱོན་མེད་པ་དང་ཤིང་ལ་འཛེར་བ་མེད་པ་ཡོད་མི་
སྲིད…...” ཟེར་བ་སོགས་སེམས་གསོའི་སྐད་ཆ་མང་བོ་བཤད་པས་ཟླ་བཟང་
གིས་ཅུང་སུན་སྣང་གི་རྣམ་འགྱུར་བསྟན་ནས་ “གཡུ་སྒྲོན་ལ་སྐད་ཆ་རྫོགས་རྒྱུ་
མེད་པ་དེ་འདྲ། མགྱོགས་པོར་ལྟོ་ཆས་བླུགས་དང” ཞེས་བཤད་པ་དང་། གཡུ་
སྒྲོན་གྱིས་ལྕེ་སྣར་ཙམ་བྱས་ཏེ་ལྟོ་ཆས་བླུགས་པར་ཕྱིན། དེ་ནས་མི་རིང་བར་སྒྲོག་
ཙེའི་སྟེང་དུ་མོག་མོག་རླངས་པ་ཚུབ་ཚུབ་ཏུ་བསྒྲིགས་པ་དང་ཚལ་སྣ་ཁ་གཉིས་
ཙམ་བསྒྲིགས་ནས་གཡས་ནས་ཟླ་བཟང་གིས་པད་དབྱངས་ཟོ་དང་ཟེར་བ་དང་།
གཡོན་ནས་གཡུ་སྒྲོན་ཀྱིས་པད་དབྱངས་འཚེར་སྣང་མེད་པར་མང་ཙམ་ཟོ་དང་
ཞེས་རང་གི་བུ་ཕྲུག་ལོ་མང་བྲལ་ནས་དེ་རིང་ནང་མི་མཉམ་འཛོམས་ཀྱི་ལྟོ་ཆས་
ཟ་བའི་དུས་བཟང་བྱུང་བ་ལྟ་བུ་བྱེད་ཀྱི་ཡོད་པས། པད་དབྱངས་ཀྱི་སེམས་ལ་
གཡོ་འགུལ་ཐེབས་ནས་ལྷ་སར་ལོག་རྒྱུའི་རེ་བ་འདོན་མི་ནུས་པར་བསྡད། གང་
ཙམ་ནས་གཡུ་སྒྲོན་མོའི་གམ་དུ་བསྡད་ནས་ངག་འཇམ་པོས “པད་དབྱངས་
རང་ལོག་རྩིས་ཡོད་ཀྱི་མ་རེད། གལ་སྲིད་ལྷ་སར་ལོག་ན་གཞན་པ་ཕར་ཞོག་རང་
གི་པཱ་ལགས་ལའང་གདོང་གང་འདྲ་བྱས་ཏེ་སྟོན་གྱི་ཡིན་ནམ། རང་དང་མཉམ་
25Oཨུ



རྩྭ་ཐང་གི་ཉིན་ཐོ། སྒྱུ་
པའི་གཞོན་ནུ་ཚོས་ཀྱང་རང་ལ་ལྟ་སྟངས་གང་འདྲ་ཞིག་ཡོང་སྲིད་དམ། དེ་
ལས་འདིར་བསྡད་ཚེ་རང་སོ་སོའི་ངོས་ནས་བཤད་ན་གླ་ཕོགས་ཆེན་པོ་ཡོད་ལ་
རྒྱལ་ཁབ་ལའང་ལེགས་སྐྱེས་ཆེན་པོ་འབུལ་ཐུབ། དེ་རིང་བཀྲ་ཤིས་ཀྱིས་རང་ལ་
མིང་ངན་བཏགས་པར་ང་ཚོས་ཁོ་ལ་སྐྱོན་བརྗོད་བྱེད་ཀྱི་ཡིན། ཡིན་ནའང་བཀྲ་
ཤིས་ནི་མི་ཁ་རེ་ཁ་ཐུག་ཡག་པོ་ཞིག་ཡིན་པས་རང་གིས་སེམས་འཛིན་བྱེད་མི་
རུང” ཟེར་བ་སོགས་ངང་རྒྱུད་རིང་བོས་བསླབ་བྱ་བྱས། པད་དབྱངས་འགྲོ་ཁར་
ཟླ་བཟང་གིས་འགྱིག་ལྷམ་དཀར་པོ་ཞིག་འཁྱེར་ཡོང་སྟེ་པད་དབྱངས་ལ་སྤྲད་
དེ “སང་ཉིན་ནས་བཟུང་ལས་ཀར་འདི་གྱོན་ཤོག” ཅེས་བཤད།
ལམ་བཅོས་ས་ཚིགས་ཀྱི་བཟོ་པ་རྣམས་ས་སྟེང་དུ་སྣམ་བུ་དཀར་པོ་མུ་
མཐའ་མེད་པ་ཞིག་ཀྱག་ཀྱོག་ཏུ་བཏིངས་པ་དང་འདྲ་བའི་གཞུང་ལས་ངོས་
སུ་ལས་ཀ་བྱེད་བཞིན་པའི་དུས་སུ་རླངས་འཁོར་ཞིག་དེ་གར་ཁ་བཀག་ནས་
གཟུགས་བྱད་ལེགས་ལ་གཙང་སྦྲ་དོད་པའི་བུད་མེད་དར་ཡོལ་ཞིག་བབས་
ནས “ངའི་བུ་མོ” ཞེས་ཚུར་བརྒྱུགས་ཡོང་། པད་དབྱངས་ཀྱིས་མིག་གཉིས་ཀྱང་
ཆེ་རུ་ཕྱིན་ནས་ཧར་གྱིས་ལངས་ཏེ་ཨ་ནེ་ཞེས་འཁྱུད་དེ་ཕན་ཚུན་གཉིས་ཀས་
ཡུན་རིང་མ་གློད་པར་བསྡད། དེ་ནས་པད་དབྱངས་ཀྱིས་མིག་ཆུ་གཏོང་བཞིན་
གད་མོ་དགོད་ཀྱིན་དུ “ཨ་ནེ་ལགས། ཁྱེད་རང་ཡང་མ་བཤུམས” ཞེས་རང་
གི་ལག་རས་ཨ་ནེར་སྤྲད་། ཨ་ནེས་པད་དབྱངས་ཀྱི་གདོང་ལ་ཞིབ་པར་བལྟས་
རྗེས “པད་དབྱངས། རང་གི་གདོང་ཚང་མ་གས་འདུག་ལ་ཤ་མདོག་ཀྱང་ནག་
རྐྱང་ཆགས་བཞག” ཟེར་བ་དང་། “ལྟོས་དང་རང་གི་ལུས་ལ” ཟེར་བཞིན་
གཟུགས་པོའི་སྟེང་གི་ས་རྣམས་རྡབ་རྡབ་གཏོང་གིན་དུ “བུ་མོ་རང་སྡུག་པོ་
འདི་འདྲ་མཐོང་བཞག ད་རེས་ངས་རང་འདིར་བཞག་མི་ཡོང” ཟེར་བ་སོགས་
ཉྩ 037 ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
བཟོ་པ་ཚོའི་རྣ་བར་ཤིན་ཏུ་ནས་འགྲོ་དཀའ་བའི་སྐད་ཆ་ཁོ་ན་བཤད་པས་ཚང་
མའི་བློ་ལ་མ་བབས། དེ་ནས་དབྱངས་ཅན་ཀྱིས “ཚང་མ་མཆོད་ཞལ་བཏོན་ཏེ་
གསོལ་ཇ་བཞེས་རྩིས་གནང་དང” ཟེར་བ་དང་། ཚང་མས་ཇ་འཐུང་སྤགས་ཟས་
བྱས་ཀྱང་པད་དབྱངས་ཀྱི་ཨ་ནེས་ཇ་ཕོར་ལ་ཁ་ཡང་མ་བརྒྱབ་པར་མགོ་བོ་དང་
གདོང་ཚང་མ་བཏུམས་ནས “ཨ་ཙི་འདི་འདྲའི་རླུང་བུ་ཚ་བ་ལ། ཁྱེད་ཚོ་ད་དུང་
ལྟོ་ཆས་མཆོད་ཐུབ་བམ” ཞེས་དྲིས་པས། པད་དབྱངས་ཀྱིས “ད་དུང་དེ་རིང་
སྡུག་པའི་ནང་ནས་དྲག་པ་རེད” ཟེར་བ་དང་། ཨ་ནེ་ཧ་སང་ས་ནས་ “ཨ་ཙི་དེ་
རིང་ལས་སྡུག་པ་ཡོད་ཚེ་ལས་ཀ་ཇི་ལྟར་བྱེད་ཐུབ་བམ” ཞེས་བཤད།
པད་དབྱངས་ཀྱི་ཨ་ནེས་པད་དབྱངས་སྡོད་སའི་ཁང་ཆུང་དེར་འཛུལ་མ་
ཐག་རྒྱུན་མཁོའི་ནང་ཆས་སམ་འཚོ་བའི་ཡོ་བྱད་མང་བོ་ཞིག་ཆད་པའི་སྣང་བ་
ཤར་ཞིང “བུ་མོ། རང་འདིར་སྡོད་འདོད་འདུག་གམ” ཞེས་དྲིས། པད་དབྱངས་
ཀྱིས་ཨ་ནེར་ཁྲུས་ཆུ་གྲ་སྒྲིག་བྱེད་ཀྱིན་དུ “ད་གོམས་འདུག སྔོན་ལ་ཁྲུས་
བསྐྱོན་དང་། ངས་ཁྱེད་རང་ལ་ཞལ་ལག་བཟོས་ཆོག” ཅེས་པར། “ཟ་འདོད་
མི་འདུག སྔོན་ལ་འདི་ཚོ་གང་འདྲ་བྱས་འདུག་གམ” ཞེས་ལྷ་ས་ནས་འཁྱེར་
ཡོང་བའི་གྱོན་ཆས་སྣ་ཚོགས་དང་། བཟའ་བྱའི་རིགས་དག་བུ་མོར་སྤྲད་པས་
མོས་“སང་ཉིན་བལྟས་ཆོག”ཟེར་བཞིན་སྒྲོག་ཙེའི་སྟེང་དུ་བཞག ཡང་མོས་“པད་
དབྱངས་རང་ཤེལ་སྒོའི་ནང་གཅིག་ལྟོས་དང་། གང་འདྲ་ཆགས་འདུག་གམ། ང་
ཚོའི་བུ་མོས་སྡུག་པོ་འདི་འདྲ་མྱོང་དགོས་འདུག” ཅེས་མཆི་མ་ལྷུང་ལྷུང་དུ་
བཏང་། མཚན་དེར་ནམ་མཁའ་གཡའ་དྭངས་ཤིང་སྒེའུ་ཁུང་ནས་ཟླ་འོད་དང་
སྐར་མའི་འོད་ཁོང་གཉིས་ཀྱི་གདོང་ལ་ཕོག་ནས་ཡོད་པས། ཨ་ནེས་པད་དབྱངས་
ཀྱི་གདོང་ལ་བལྟས་ཏེ་ “རང་གི་པཱ་ལགས་ཀྱིས་དུས་ཚོད་བྱུང་ཚད་ལ་ལམ་བཅོས་
%»252 རྒྱུ



རྩྭ་ཐང་གི་ཉིན་ཐོ། ཁུ་
ས་ཚིགས་ཀྱི་བཟོ་པ་སྐྱིད་པའི་སྐྱིད་རབས་དང་། གཟི་བརྗིད་ཆེ་བའི་ལུགས་ཁོ་
ན་བཤད་ཙང་ངའི་སེམས་ལ་རང་གནས་སྐབས་འདི་གར་བཏང་ན་སྐྱོན་མེད་
བསམ་བྱུང་ཡང་། ས་ཆ་འདི་འདྲར་རང་བཞག་ཐབས་མི་འདུག་པས་ད་རེབ་ཨ་
ནེས་ཁྲིད་ཆོག རང་གཞན་དང་མི་འདྲ་བར་ལོ་ཆུང་ལ་ཤེས་ཡོན་ཡོད་པས་འོས་
འཚམ་གྱི་ལས་ཀ་རག་གི་རེད། གལ་སྲིད་ལས་ཀ་རྩ་བ་ནས་མ་རིག་ཀྱང་ས་ཆ་
འདི་འདྲར་བསྡད་དེ་ཅི་བྱེད” ཅེས་བཤད། པད་དབྱངས་ཀྱིས་ཅུང་སུན་སྣང་དང་
བཅས ་འདིའི་སྐོར་སང་ཉིན་བཤད་ན་འགྲིག ད་ང་གཉིད་ཉལ་གྱི་ཡིན” ཞེས་
བཤད་པས་ཨ་ནེས་ཀྱང་བཤད་མཚམས་བཞག་ནས་གཉིད་དུ་ཡུར།
ཕྱི་ཉིན་པད་དབྱངས་ཀྱི་ཨ་ནེས་ཡར་ལངས་པ་ནས་ཁ་བཙུམས་ཙམ་ཡང་
མ་བྱས་པར་ལམ་བཅོས་ས་ཚིགས་ཀྱི་བཟོ་པའི་ལས་ཀ་ཐ་ཤལ་ཡིན་ཚུལ་དང་།
བསམ་གྲུབ་རྩེའི་ལམ་བཅོས་ས་ཚིགས་ནི་མཐོང་བ་ཙམ་གྱིས་ཡིད་སྐྱོ་བའི་སྐོར་
ལ་སོགས་པ་སྐད་ཆ་རྫོགས་རྒྱུ་མེད་པ་བཤད་པས། པད་དབྱངས་ཀྱིས “ཨ་ནེ་
ལགས། ངས་བལྟས་ན་དེ་འདྲ་རང་མ་རེད་བསམ་གྱི་འདུག པཱ་ལགས་ཀྱང་ན་
སོ་ཕྲ་མོའི་དུས་ནས་མ་རྒས་ཀྱི་བར་དུ་ལམ་བཅོས་ས་ཚིགས་ཀྱི་ལས་ཀ་ཁོ་ན་
གནང་ནས་བཞུགས་པ་རེད། བཅུ་དཔོན་ལགས་བཟའ་ཚོ་གཉིས་ཀྱང་ལས་ཀ་
དེར་མོས་པོ་གང་འདྲ་བྱེད་ཀྱི་མི་འདུག་གམ། མི་ཚང་མ་གྲོང་ཁྱེར་ནང་དུ་བསྡད་
ན་རྒྱལ་ཁབ་ཀྱི་སྐྱེལ་འདྲེན་གྱི་ལས་ཀ་སུས་བྱེད་ཀྱི་རེད་དམ” ཞེས་བཤད། ཨ་
ནེས “ཁྱོད་ཀྱང་ཆབ་སྲིད་གོ་རྟོགས་མཐོ་རུ་ཞེ་དྲག་ཕྱིན་འདུག ཡིན་ནའང་ང་
ལ་གོ་རྟོགས་འདི་འདྲ་མེད་པས་ཆབ་སྲིད་སློབ་ཁྲིད་བྱེད་མི་དགོས། དེ་ལས་འགྲོ་
ཆས་གྱིས། ས་དང་གནམ་མ་གཏོགས་མཐོང་རྒྱུ་མེད་པའི་ལུང་བ་སྐྱོ་བོ་འདི་རུ་
ངས་ཉིན་གཅིག་ཀྱང་འཁྱོལ་ཁག་པོ་འདུག རླངས་འཁོར་སྟབས་བདེ་བྱུང་ན་
༄༅ 033



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
སང་ཉིན་རང་འགྲོ” ཞེས་བཤད། པད་དབྱངས་ཀྱིས “ད་ཆ་ང་ནི་འདི་ནས་ཁ་
བྲལ་གྱི་མིན། རྗེས་སུ་འཁོར་ཤག་ལ་པཱ་ལགས་དང་ཁྱེད་གཉིས་ལ་བལྟ་བར་ཡོང་
གི་ཡིན” ཞེས་བཤད་དེ་ཨ་ནེའི་ཁ་ལ་མ་ཉན་པར་བརྟེན་ཨ་ནེ་རབ་ཏུ་ཁྲོས་ནས་
དེའི་ཕྱི་ཉིན་དེ་གར་ལྷ་སར་ལོག་
ཕྱོགས་བཞིའི་རི་བོས་མྱང་གོས་ཕུད་དེ་ལྗང་ཞིང་སྣུམ་པའི་གྱོན་ཆས་
གྱོན་མགོ་ཚུགས་པ་དང་། ཐལ་རླུང་སྟུག་པོ་མཐའ་ལ་བསྐྲད་དེ་སྦྲང་ཆར་བསིལ་
མ་འབབ་པའི་དུས་ལ་སླེབས་ཡོད་པས། ལམ་བཅོས་ས་ཚིགས་དེའི་མཐའ་སྐོར་
དུ་མེ་ཏོག་སྣ་ཚོགས་བཞད་པ་དང་། ཉེ་འགྲམ་གྱི་སྤང་ལྗོངས་དག་སྔོ་ཐིང་ངེར་
གནས་ཤིང་། ཕུ་ནས་ཕུ་ཆུ་ཤང་དུ་རྒྱུག་ཡོང་བ་སོགས་ཡུལ་ལྗོངས་ལྟ་ན་སྡུག་
པར་ཡོད་པའི་གཟའ་ཉི་མའི་ཉིན་ཞིག་གི་སྔ་དྲོ་པད་དབྱངས་ཡར་ལངས་ཏེ།
ངལ་རྩོལ་རྟགས་ཅན་གྱི་སྟོད་སྨད་ཆ་ཚང་གི་གྱོན་གོས་ཤིག་གྱོན་ནས་མོ་རང་
གི་ཁང་ཆུང་དེར་གད་བདར་བྱེད་པའི་སྐབས་དེར་བཀྲ་ཤིས་ཡོང་ནས “པད་
དབྱངས་། ལྟོས་དང” ཞེས་བཤད། མོས་བཀྲ་ཤིས་ལ་ལྟ་དུས་ཁོའི་མགོ་སྐྲ་བཞག་
བཟོ་དོད་པ་དང་། ལུས་ལ་ཕྱི་གླིང་པའི་གྱོན་ཆས་ཆ་ཚང་ཞིག་དང་འཇུར་རྟ་
དཀར་རྐྱང་ཞིག་གྱོན་ཡོད་པ་དང་། སྒལ་བར་ལྟོ་ཕད་ཆུང་ཆུང་ཞིག་ཁྱེར་ཡོད།
དབྱངས་ཅན་ཡང་གཟབ་མཆོར་སྤྲས་ནས་དེའི་རྗེས་ཙམ་ལ་ཡོང་སྟེ “པད་
དབྱངས། རང་ད་ལྟ་ལངས་ཙམ་ཡིན་ནམ” ཞེས་དྲིས་པ་དང་། མོས “ཡིན། ཁྱེད་
གཉིས་ལྷ་སར་འགྲོ་མཁན་ཡིན་ནམ” ཞེས་དྲིས། དབྱངས་ཅན་གད་མོ་ཤོར་
ནས “ཨ་ལ། གྲོང་ཁྱེར་ནང་ལ་འགྲོ་དུས་མ་གཏོགས་གཟབ་མཆོར་སྤྲས་ཆོག་གི་
མེད་པ་རེད་དམ། ང་ཚོ་རི་འཛེགས་པར་འགྲོ་མཁན་ཡིན། ད་ལྟ་རང་སྐད་གཏོང་
བར་ཡོང་བ་ཡིན” ཞེས་བཤད། བཀྲ་ཤིས་ཀྱིས “པད་དབྱངས། རང་གི་གཟབ་
*
34 ཉྩ



རྩྭ་ཐང་གི་ཉིན་ཐོ། སྐུ་
མཆོར་ལ་ལྟོས་དང” ཞེས་གད་མོ་ཤོར་ནས་ཁ་ཡང་བཙུམས་མ་ཐུབ། པད་དབྱངས་
ཀྱིས་གད་བདར་བྱེད་འཕྲོ་བཞག་སྟེ “ཁྱེད་རང་གཉིས་ང་ལ་གད་མོ་དགོད་རྒྱུ་ག་
རེ་འདུག་གམ། ངས་ལམ་བཅོས་ས་ཚིགས་ཀྱི་བཟོ་པའི་གཟབ་མཆོར་རྒྱས་ཤོས་
དེ་སྤྲས་ཡོད” ཅེས་ཀུ་རེའི་ཚུལ་གྱིས་བཤད་པས། དབྱངས་ཅན་གྱིས “ལྐུགས་མ་
རང་རེད། འདི་ཚོ་ལས་ཀ་བྱེད་དུས་ཀྱི་གྱོན་ཆས་རེད། ལྟོས་དང་ང་ལ” ཞེས་གློག་
བརྙན་ནང་གི་ལྕམ་ཆུང་སྐུ་ཞབས་ཀྱིས་འཁྱེར་བྱེད་ལྟོ་ཕད་ཆུང་ཆུང་འདྲ་བོ་ཞིག་
དཔུང་པར་བཀལ་ནས་སྐོར་བ་གཅིག་བརྒྱབ་རྗེས “གྲོང་ཁྱེར་ནང་གི་བུ་མོ་འདྲ་
བོ་འདུག་གམ” ཞེས་དྲིས། པད་དབྱངས་ཀྱིས “དངོས་གནས་འདྲ་བོ་འདུག འདྲ་
བས་མ་ཚད་ད་དུང་སྤྱིར་བཏང་བུ་མོའི་བསྡུར་ཡ་མ་རེད” ཅེས་བཤད་པ་དང་།
དབྱངས་ཅན་གྱིས“དངོས་གནས་འེ” ཞེས་འཛུམ་ཙམ་བྱས། བཀྲ་ཤིས་ཀྱིས “པད་
དབྱངས། མགྱོགས་པོར་གྱོན་གོས་བརྗེས་དང་། ང་ཚོ་འགྲོ་རྩིས་བྱེད་དོ” ཞེས་
བཤད་པ་དང་པད་དབྱངས་ཀྱིས་ཁོང་ཁྲོ་ཟ་ཁུལ་བྱས་ནས “ངས་བརྗེ་གི་
མིན། ཡང་ང་ལ་ག་རེའི་སྲས་མོ་ཞེས་བཏགས་དགོས་བསམས་བྱུང་ངམ” ཞེས་
བཤད། བཀྲ་ཤིས་ཀྱིས “རྙོག་དྲ་མང་བོ་མ་ཤོད། དེ་ལས་མགྱོགས་པོར་གྱོན་ཆས་
བརྗེས” ཟེར་བ་དང་། པད་དབྱངས་ཀྱིས “བྱས་ན་ཡོང་ང” ཞེས་སྒམ་ཕྱེ་ནས་
ཨ་ནེས་ཁྱེར་ཡོང་བའི་གྱོན་ཆས་དཔེ་གསར་དེ་ཚོའི་ནང་ནས་བདམས་ཏེ་མིང་
དང་མཚུངས་པའི་རྨ་བྱའི་སྲས་མོ་ལྟ་བུ་ཞིག་བཟོས་ཏེ་མཉམ་དུ་རི་འཛེགས་
པར་ཕྱིན། དེ་དུས་ཞོགས་པའི་ཉི་གཞོན་རི་སྟེང་དུ་འཕྲོས་ནས་ཉི་གཞོན་དང་
འདྲ་བའི་གཞོན་ནུ་གསུམ་པོ་དེར་བསུ་བ་བྱེད་པ་དང་མཚུངས་ཤིང་། རི་སྟེང་དུ་
མེ་ཏོག་སྣ་ཚོགས་བཞད་པ་དེ་དག་ནི་ཁོ་ཚོའི་ལང་ཚོར་འགྲན་ཡ་བྱེད་པ་དང་
མཚུངས་ལ། སྔོ་ལྗང་གཡུ་ཡི་གྱོན་པ་གྱོན་པའི་ནགས་གསེབ་ནས་གསུང་སྐད་
ཙྩ
36 ཉྩ



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
སྙན་པའི་བྱ་བྱིའུ་དེ་ཚོས་དགའ་བའི་གླུ་དབྱངས་བླངས་ནས་སྐུ་མགྲོན་དེ་ཚོར་
བསུ་བ་བྱེད་པ་ལྟ་བུ་སྣང་བས། རང་བྱུང་ཁམས་ཀྱི་མཛེས་ཉམས་ཀྱིས་གཞོན་ནུ་
གསུམ་པོའི་ཡིད་དབང་འཕྲོག་བཞིན་པར་འཁྱུག་ཙམ་ཞིག་ལ་རི་རྩེར་འབྱོར།
པད་དབྱངས་ཀྱིས་ལག་ནང་གི་ལྟོ་ཕད་བཞག་ནས་སྔོ་བསངས་ཀྱི་ནམ་མཁའ་ལ་
ལྟ་བཞིན་དུ “ཨེ་མ་འདི་ལྟ་བུའི་མཛེས་སྡུག་ཨང་། ང་སྐྱེས་པ་ནས་ད་བར་ཡིད་
དབང་འཕྲོག་པའི་ས་ཆ་འདི་ལྟ་བུ་མཐོང་བ་ད་རེས་དང་པོ་ཡིན” ཟེར། བྲག་
ཆ་འཐབ་པའི་སྐད་ཅིག་བརྒྱབ་རྗེས་མཐའ་བཞིའི་ངོམས་པ་མེད་པའི་མཛེས་
ཉམས་ལ་ལྟ་བ་དང་། བཀྲ་ཤིས་དང་དབྱངས་ཅན་ཡང་སུམ་རྩེན་གནས་ལ་
སྐྱེངས་པ་སྟེར་ནུས་པའི་ཁྱད་དུ་འཕགས་པའི་ཡུལ་ལྗོངས་དེར་ཡིད་ཚིམ་པར་
བལྟས་རྗེས་གཞོན་ནུ་གསུམ་པོ་གཅིག་ཏུ་འཛོམས་ནས་རོ་བཅུད་ལྡན་པའི་ཟས་
ཟ་བ་དང་། ཞིམ་མངར་ལྡན་པའི་ཆང་བཏུང་ནས་ཕན་ཚུན་གཏམ་གླེང་བྱེད་
མགོ་ཚུགས། པད་དབྱངས་ཀྱིས “ལུང་བ་འདི་ནི་དགུན་དུས་ཤིན་ཏུ་སྐྱོ་ཞིང་
མཐོང་བ་ཙམ་གྱིས་ཡིད་སྐྱོ་བའི་ས་ཆ་སྐྱོ་བོ་ཞིག་རེད་འདུག་ཀྱང་། དབྱར་ཁ་ཤར་
དུས་སྒྲུང་དེབ་ནང་དུ་བྲིས་པའི་སུམ་རྩེན་གནས་ལྟ་བུ་ཞིག་དངོས་སུ་འདུག རྗེས་
སུ་ཁོམ་པ་ཡོད་དུས་ང་ཚོ་འདི་གར་ཡོང་ནས་མཛེས་པའི་ཡུལ་ལྗོངས་ལ་ལྟ་བ་
དང་ཆབས་ཅིག་ཏུ་ཁྱེད་གཉིས་ལ་རིག་གནས་ཕྲན་བུ་བསླབ་ན་ཡོང་བ་འདུག་
གམ” ཞེས་དྲིས་པས། དབྱངས་ཅན་གྱིས “པད་དབྱངས། དེ་འདྲ་བྱུང་ན་ངའི་
ཡིད་ཀྱི་བསམ་དོན་འགྲུབ་སོང་། བཀྲ་ཤིས་ང་གཉིས་ཆུང་བ་བྱིས་པའི་དུས་སུ་
ཡང་མཉམ་དུ་རེད། ང་ཚོ་སྡོད་སའི་བཅུ་ཤོག་དེའི་ཉེ་འགྲམ་ན་དམངས་བཙུགས་
སློབ་ཆུང་ཞིག་ཡོད་པ་དེར་ང་ཚོ་བྱིས་པ་ཆུང་ཆུང་ཁ་ཤས་ཟླ་བ་གཉིས་ཙམ་
འགྲོ་མྱོང” ཟེར། པད་དབྱངས་ཀྱིས་ཡ་མཚན་པའི་རྣམ་འགྱུར་བསྟན་ཏེ “ཟླ་
༄༅ 0589



རྩྭ་ཐང་གི་ཉིན་ཐོ། ཁྱབ
བ་གཉིས་ལས་མ་ཕྱིན་ནམ” ཞེས་བཤད། “རེད། ཟླ་བ་གཉིས་ལས་འགྲོ་རྒྱུ་
མ་བྱུང་། རྒྱུ་མཚན་ནི་ལམ་བཅོས་ས་ཚིགས་ཀྱི་བཟོ་པ་ས་ཆ་གཅིག་ཏུ་གཞིས་
ཆགས་པའི་དུས་མེད་པར་སྐུ་གས་སྐྱ་ཚང་སྤོ་སྤོ་བྱས་ཙང་ང་ཚོ་ཕྲུ་གུ་ཚོ་ལ་ཡང་
རིག་གནས་སློབ་པའི་གནས་གཏན་འཁེལ་ཞིག་མེད་ལ་དགེ་རྒན་ཡང་མེད། དེ་
འདྲའི་ངང་ལོ་ཡི་བགྲང་བྱ་དྲུག་གསུམ་བཅོ་བརྒྱད་སོན་ནས་ལས་ཀར་ཞུགས་པ་
ཡིན། སྦྱོང་འདོད་སྐོམ་པ་ཆུ་འདོད་ལྟར་ཡོད་ཀྱང་ཆ་རྐྱེན་མེད་པའི་དབང་གིས་
ལན་སོང” ཟེར། བཀྲ་ཤིས་ཀྱིས་རྩྭ་སྤར་མོ་གང་དུས་གཅིག་ཏུ་བཀོག་ནས་ཕར་
གཡུགས་རྗེས ་་དབྱངས་ཅན། སེམས་སྐྱོ་དགོས་པའི་གཏམ་དེ་དག་བཤད་ནས་
གང་བྱེད། དེ་ལས་རྗེས་སུ་པད་དབྱངས་ཀྱིས་ང་ཚོར་གཟའ་འཁོར་རེའི་ནང་ཆུ་
ཚོད་བདུན་ཙམ་ཞིག་གི་ཟུར་ཁྲིད་བྱས་ན་ཁོམ་པ་འདུག་གམ” ཞེས་དྲིས་པ་དང་།
པད་དབྱངས་ཀྱིས “ལོས་ཁོམ། ད་དུང་དེའི་ཁར་སློབ་ཚན་རེ་ཁྲིད་ཚར་རྗེས་སྦྱོང་
ཚན་སྤྲོད་ཀྱི་ཡིན། སུ་ཡིན་ན་ཡང་གཏན་འབེབས་གཞིར་བཞག་བྱེད་དགོས། དེ་
ལྟར་མ་བྱས་ཚེ་སྦྱོང་ཚན་ལྡབ་བསྐུར་གྱི་ཆད་པ་ཡོད” ཅེས་བཤད་པས་ཁོང་
གཉིས་པོས་སྤྲོ་བ་ཆེན་པོས་དེ་ལྟར་བྱེད་རྒྱུའི་ཁས་ལེན་དམ་བཅའ་བཞག་
དུས་དེ་ནས་བཟུང་པད་དབྱངས་ཀྱི་ཁང་ཆུང་དེ་མཚན་མོའི་སློབ་ཁང་
ཞིག་ཏུ་གྱུར་ནས་ཆུ་ཚོད་ཁག་བགོས་སུ་རྒྱ་ཡིག་དང་། བོད་ཡིག་རྩིས་རིག་ཁག་
གསུམ་འཁྲིད་པ་དང་། ཉིན་མོའི་ལྟོའི་དུས་ལ་ཡང་མོས་བཀོད་སྒྲིག་བྱས་པའི་
སྦྱོང་ཚན་ལ་ལྟ་བ་སོགས་དུས་ཚོད་བྱུང་ཚད་ལ་སློབ་སྦྱོང་བྱས་ཙང་དུས་ཚོད་
མི་རིང་བར་ཁོང་ཚོ་ཚང་མའི་སློབ་སྦྱོང་སྦྱངས་འབྲས་ཡག་པོ་བྱུང་བ་དང་། ཟླ་
བཟང་སོགས་བཟོ་པ་ཚོའི་བསྟོད་བསྔགས་དང་རྒྱབ་སྐྱོར་འཐོབ།
ཉིན་ཞིག་གི་མཚན་མོ་ནམ་མཁར་སྤྲིན་ནག་འཁྲིགས་ནས་གློག་འོད་
ཉྩ
27 ཉ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
འཁྱུག་པ་དང་འབྲུག་སྐད་ལྡིར་ལྡིར་དུ་གྲགས་ནས་དྲག་ཆར་ཆུ་ཚོད་གཅིག་
ལྷག་ཙམ་བབས་ཏེ་ཆད་ལ་མ་ཆད་ཀྱི་དུས་དེར་པད་དབྱངས་ཀྱི་ཁང་ཆུང་ནང་
དུ་ཟླ་བཟང་ཡོང་ནས “ཁྱེད་ཚོའི་སློབ་ཚན་ལ་བར་ཆད་བྱུང་སོང་བས་དགོངས་
པ་མ་ཚོམས། ཤ་འོད་ཀྱིས་ལམ་འཁྱེར་ནས་འགྲུལ་སྐྱེལ་རླངས་འཁོར་ཞིག་འགྲོ་
མ་ཐུབ་པར་ལུས་འདུག ང་ཚོས་ལམ་སྟབས་བདེ་ཞིག་བཟོས་ནས་འགྲུལ་སྐྱེལ་
རླངས་འཁོར་དེ་འགྲོ་ཐུབ་པ་བྱེད་དགོས། ངས་འགྲུལ་པ་ཚོར་ཇ་དམ་གསུམ་
བཟོས་ཡོད་པས་དེ་ཁྱེད་ཚོས་འཁྱེར་ཏེ་ལམ་སང་ཤོག” ཅེས་བཤད། དེ་མུར་ཁོ་
ཚོ་དང་བཟོ་པ་གཞན་ཚོ་ཡང་གཅིག་རྗེས་གཉིས་མཐུད་ཀྱིས་ཕྱིན་ནས་འཁྱགས་
ཏེ་འདར་སིག་སིག་བྱེད་བཞིན་པའི་འགྲུལ་པ་དང་ཁ་ལོ་པར་ཇ་ཚ་པོ་འཐུང་དུ་
བཅུག་པ་དང་། ཆུའི་ནང་འཛུལ་ནས་ཚ་ཚ་འུར་འུར་ངང་ལམ་བཟོ་བྱས་པས་
འགྲུལ་པ་ཚོར་སེམས་འགུལ་ཐེབས་ནས་ཁོང་ཚོས་ཀྱང་ཆུའི་ནང་འཛུལ་ཏེ་
ངལ་རྩོལ་བྱེད་རྩིས་བྱས་པར་བཟོ་པ་ཚོས་ཁྱེད་རང་ཚོ་འཛུལ་གནང་མི་དགོས།
གཞོན་པ་རེ་གཉིས་ཀྱིས་གློག་བཞུ་བསྟན་ན་འགྲིག གཞན་ཚང་མ་རླངས་
འཁོར་ནང་བཞུགས་རོགས་ཟེར་ནས་མུ་མཐུད་དཀའ་ཚེགས་ཆེ་བའི་ངལ་རྩོལ་
ནམ་ཕྱེད་བར་བྱས་མཐར་གཞི་ནས་རླངས་འཁོར་འགྲོ་ཐུབ་ཙམ་བྱུང་།
དེ་ཉིན་བཀྲ་ཤིས་དང་། ཟླ་ཆུང་། དབྱངས་ཅན་བཅས་སྔར་རྒྱུན་བཞིན་
པད་དབྱངས་ཀྱི་ཁང་ཆུང་དེར་སློབ་ཚན་ལ་ཡོང་དུས་མོའི་ཁྱིམ་གྱི་སྒྲ་སྡུད་འཁོར་
ལོ་ནས “བདེ་སྐྱིད་གང་དུ་ཡོད་དམ” ཞེས་པའི་གླུ་གཞས་གཏོང་བའི་སྒང་ཡིན་
པས། ་བཀྲ་ཤིས་ཀྱིས “པད་དབྱངས་རང་གིས་བྱས་ན་བདེ་སྐྱིད་གང་དུ་ཡོད་
དམ” ཅེས་དྲིས། པད་དབྱངས་ཀྱིས་ཡུད་ཙམ་རིང་བསམ་བློ་བཏང་རྗེས་སྐད་
གསང་མཐོན་པོས “བདེ་སྐྱིད་ས་ཕྱོགས་གང་དུ་ཡོད་དམ། གྲོགས་ཀྱིས་བདག་ལ་
IIལ་
# 038 ཉྩ



རྩྭ་ཐང་གི་ཉིན་ཐོ། ཁུ་
འདི་སྐད་གསུང་བར་བྱ། དེ་ནི་ལྕང་མའི་བསིལ་གྲིབ་འོག་ཏུ་མེད། དེ་ནི་དགུན་
གྱི་དྲོད་ཁང་ནང་དུ་མེད། བདེ་སྐྱིད་དེ་ནི་དཀའ་སྤྱད་ལས་ཀ་དང་། དཀའ་
ཚེགས་ཆེ་བའི་ངལ་རྩོལ་ནང་དུ་མཆིས། ཨེ་མ་བདེ་སྐྱིད་དེ་ནི་ཁྱེད་ཀྱི་འོད་
མདངས་བཀྲ་བའི་རྔུལ་ཆུའི་ནང་དུ་མཆིས། བདེ་སྐྱིད་ས་ཕྱོགས་གང་དུ་ཡོད་
དམ། གྲོགས་ཀྱིས་བདག་ལ་འདི་སྐད་གསུང་བར་བྱ། དེ་ནི་དཀར་གསལ་ཟླ་འོད་
འོག་ཏུ་མེད། དེ་ནི་མཚན་གྱི་རྨི་ལམ་དུའང་མེད། དེ་ནི་བློ་རྩེ་གཅིག་གི་བརྩོན་
འགྲུས་དང་། མཐའ་ཡས་ཤེས་བྱའི་བང་མཛོད་ནང་དུ་མཆིས།” ཨེ་མ་བདེ་སྐྱིད་
དེ་ནི་ཁྱེད་ཀྱི་གསལ་བའི་བློ་གྲོས་ནང་དུ་མཆིས” ཞེས་གཞས་ཚིག་ཆ་ཚང་དེ་
སྐྱོར་བས་ཁོང་ཚོ་ཚང་མས “ཡག་པོ་ཞེ་དྲག་འདུག ང་ཚོས་ལམ་བཟོས་པའི་
དཀའ་སྤྱད་རྔུལ་ཆུའི་ནང་དུ་ང་ཚོའི་བདེ་སྐྱིད་ཡོད” ཅེས་བཤད། དེ་དུས་སྒོའི་
ཕྱི་ནས “ཡག་པོ་འདུག ང་ཡང་མོས་མཐུན་ཡོད” ཟེར་བའི་སྒྲ་ཞིག་གྲགས་པ་
དང་མཉམ་དུ་ཟླ་བཟང་ཡར་འཛུལ་ཡོང་། ཟླ་བཟང་གིས “ང་མོས་མཐུན་ཡོད།
དཀའ་ལས་མ་བརྒྱབ་པར་བདེ་སྐྱིད་ཡོང་མི་སྲིད། རླངས་འཁོར་སྐྱོན་ཆ་མེད་
པར་ཤར་གཏོང་བྱེད་རྒྱུ་ནི་ང་ཚོའི་བདེ་སྐྱིད་ཡིན” ཞེས་བཤད་པ་དང་། ཁོང་
ཚོ་ཚང་མས་སོ་སོས་བདེ་སྐྱིད་ལ་འཛིན་པའི་ངོས་འཛིན་མང་བོ་བཤད། གང་
ཙམ་ནས་ཟླ་བཟང་གིས “ངས་བདེ་སྐྱིད་སྐོར་ལ་མགོ་འཁོར་ནས་དོན་དག་
ཆེན་པོ་ཞིག་བརྗེད་གྲབས་བྱས་འདུག ད་ལྟ་ཏོའན་ཀྲང་རྡོ་རྗེ་ལགས་ནས་པད་
དབྱངས་འཁོར་ཐག་ལ་འགྲོ་རྒྱུའི་ཆོག་མཆན་བསྐུར་གནང་འདུག པད་དབྱངས་
རང་འགྲོ་ཆས་སྒྲིགས” ཞེས་བཤད་པས། པད་དབྱངས་ནི་གཏམ་དེ་ཐོས་པ་དང་
དགའ་ཐག་ཆོད་ནས་བྱིས་པ་ཆུང་ཆུང་ཞིག་དང་འདྲ་བར་དགའ་མཚོང་བརྒྱབ།
དེ་རྗེས་མོའི་དགའ་སྤྲོའི་འཛུམ་མདངས་མེད་པར་གྱུར་ནས་གལ་སྲིད་ང་ཕྱིན་ན་
༄༅ O39 རྒྱུ



༦
ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
དབྱངས་ཅན་དང་། བཀྲ་ཤིས། ཟླ་ཆུང་བཅས་ཀྱི་སློབ་སྦྱོང་ལ་འཐུས་ཤོར་མི་ཡོང་
ངམ་སྙམ་པའི་སེམས་ཁྲལ་བྱུང་སྟེ། ཡུད་ཙམ་རིང་སྐད་ཆ་མ་བཤད་པར་བསྡད་
པས་དབྱངས་ཅན་གྱིས “པད་དབྱངས་རང་བློ་བདེ་བོའི་ངང་དུ་འགྲོ་དགོས། ད་
ལྟ་ང་ཚོ་གསུམ་ཀས་དཔེ་དེབ་ལྟ་ཀློག་ཐུབ་པར་མ་ཟད། འབྲི་རྒྱུ་ཡང་རང་མགོ་
ཐོན་ཙམ་ཡོད་པས་སོ་སོས་རང་སྦྱོང་བྱས་ནས་རང་གི་རེ་བ་ཆུད་ཟོས་སུ་བཏང་
མི་ཡོང་། ཚུར་ཡོང་སྐབས་དཔེ་དེབ་གསར་བ་མང་ཙམ་ཁྱེར་ཡོང་རོགས” ཞེས་
བཤད་པ་དང་ཟླ་ཆུང་གིས་ཀྱང་མགོ་བོ་ལྕོག་ལྕོག་བྱས། །
དེ་ནས་པད་དབྱངས་འཁོར་ཤག་ལ་ཐོན་ཁར་བཟོ་པ་ཚོས་པད་དབྱངས་
ལ་བཀྲ་ཤིས་པའི་ཆང་བླུགས་ཏེ་ལམ་བར་བདེ་བགྲོད་ཡོང་བའི་སྨོན་འདུན་ཞུ་
སྐབས་བཀྲ་ཤིས་ཀྱིས་ཀྱང་ཆང་དཀར་ཡོལ་གང་འཁྱེར་ཡོང་ནས་པད་དབྱངས་
ལ་སྤྲད་དེ། པད་དབྱངས་རང་ལྷ་སར་སླེབས་རྗེས་ཨ་ནེས་གྲོང་ཁྱེར་ནང་དུ་ལས་
ཀ་བཙལ་ཏེ་ལས་བསྒྱུར་བྱེད་ངེས་རེད། ད་བར་རང་གིས་ཉིན་མོ་ལམ་བཟོའི་
ལས་ཀ་ཧུར་ཐག་བྱེད་པར་མ་ཟད། དགོང་ལྟར་ང་ཚོར་རིག་གནས་བསླབ་སྟེ་
དཀའ་ངལ་འཛེམ་མེད་ཀྱིས་ང་ཚོ་གསོ་སྐྱོང་བྱས་པར་སྙིང་ཐག་པ་ནས་ཐུགས་
རྗེ་ཆེ་ཞུ་རྒྱུ་ཡིན་པས་ཆང་དཀར་ཡོལ་གང་དེ་མཉེས་དག་མཆོད་རོགས་ཞེས་
བཤད། མོས་ཆང་དེ་ཚུར་བླངས་ནས་མཉེས་དག་བཏུངས་རྗེས “བཀྲ་ཤིས་རང་
ག་རེ་ཟེར་གྱི་ཡོད། ང་ཨ་ནེའི་བཟུང་དམག་ནི་མ་རེད། ངས་ཁ་སྔོན་ཁྱིམ་ལ་
བཏང་བའི་ཡི་གེའི་ནང་དུའང་ལམ་བཅོས་ས་ཚིགས་ནི་ངའི་ཁྱིམ་ཡིན་པ་དང་
གཞུང་ལམ་ནི་ངའི་ཕ་མ་ཡིན་ཞེས་བཀོད་པ་ཡིན། ང་འདིར་སླེབས་པ་ནས་ལོ་
གཅིག་དང་ཕྱེད་ཀ་ཙམ་ཕྱིན་པའི་ནང་བསམ་བློའི་འཐབ་རྩོད་དང་དཀའ་ངལ་
མང་བོ་ཞིག་འཕྲད་རུང་ད་ཆ་ངས་རང་གི་བདེ་སྐྱིད་ལ་ངོས་འཛིན་དང་། ལམ་
C4/?



རྩྭ་ཐང་གི་ཉིན་ཐོ། བ
བཅོས་ས་ཚིགས་ཀྱི་བཟོ་པའི་སྦྲང་རྩི་ལྟ་བུའི་འཚོ་བའི་རོ་བཅུད་མྱོང་ཐུབ་པས་
དེ་བཞག་ནས་ལས་ཀ་གཞན་བྱེད་པར་བསྐྱོད་དམ” ཞེས་བཤད། དེ་མཚམས་
ཚང་མས་པད་དབྱངས་ལ་དཀར་ཞིང་གཙང་བའི་ཁ་བཏགས་རེ་གཡོགས་རྗེས་
པད་དབྱངས་རླངས་འཁོར་ལ་བསྡད་དེ་ལྷ་སའི་ཁྱིམ་དུ་བསྐྱོད་པའི་ལམ་དུ་
ཞུགས། ལམ་གྱི་གཡས་གཡོན་དུ་གཡུ་ཡི་མཎྜལ་ཕྱིས་པ་ལྟ་བུའི་གསིང་མའི་སྟེང་
དུ་ཁ་དོག་རྣམ་པར་བཀྲ་བའི་སྤང་རྒྱན་མེ་ཏོག་ཁྲ་ཆེམ་མེར་བཞད་ཡོད་པ་དང་།
ཕྱུགས་ཟོག་དཀར་ནག་རྣམས་མཇུག་མ་གནམ་ལ་ཀེར་ནས་འཕག་མཆོང་ལིང་
ལིང་དུ་བྱེད་པ་སོགས་ངོམས་པ་མེད་པའི་ལྟད་མོ་མཐོང་རྒྱུ་ཡོད་ལ། ལྷག་པར་དུ་
མུ་མཐའ་མེད་པའི་ཀླུང་ཐང་དང་རྔམ་བརྗིད་ལྡན་པའི་རི་ཁྲོད། གཡང་གཟར་
གང་སར་སྣམ་བུ་དཀར་པོ་ཡུག་གཅིག་ས་ལ་བཏིངས་པ་ལྟ་བུའི་བདེ་ཞིང་ཁོད་
སྙོམས་པའི་གཞུང་ལམ་སྐྱ་ཐིང་ངེར་ཡོད་པ་དེས་མོའི་ཡིད་ཀྱི་བརྟན་པ་རབ་ཏུ་
འཕྲོག་པའི་མུར་འདས་དོན་ཞིག་ཡིད་ལ་འཆར། །
དེ་ཡང་འདི་ལོའི་ལོ་གསར་སྐབས་ཀྱི་མཚན་མོ་ཞིག་ལ། ནམ་མཁའ་
གཡའ་དག་པའི་ངོས་ནས་དཀར་གསལ་ཟླ་འོད་ས་གཞིར་འཕྲོས་ཤིང་། ལམ་
བཅོས་ས་ཚིགས་ཀྱི་བཟོ་པ་ཚོ་མཉམ་དུ་བཅུ་དཔོན་ཟླ་བཟང་གི་ཁྱིམ་ལ་
འཛོམས་ཏེ་བཟའ་བཏུང་ལ་རོལ་ནས་ལོ་གསར་མཉམ་གཏོང་བྱེད་པའི་སྐབས་
སུ་ལུས་སྟེང་དུ་འདམ་བག་འགོས་པའི་ཁ་ལོ་པ་ཞིག་ཡོང་ནས “ངའི་རླངས་
འཁོར་གྱི་གློག་ཞུ་ཡ་གཅིག་ལ་སྐྱོན་ཤོར་ཏེ་འགྲོ་ལམ་གསལ་པོ་མ་མཐོང་བར་
རླངས་འཁོར་ཆུ་ཡུར་ནང་དུ་ལྷུང་སོང་བས་འདོན་རོགས་གནང་དང” ཞེས་
བཤད་པས། བཅུ་དཔོན་ཟླ་བཟང་གིས “ཁྱེད་རང་སེམས་འཚབ་མ་བྱེད” ཟེར།
གདན་སྟེང་ལ་སྡོད་དུ་བཅུག་ནས་བཟའ་བཏུང་གི་སྣེ་ལེན་བྱས་རྗེས་ལས་མི་ཚོ་
24 1 ཚ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཁྲིད་ནས་ལམ་བཅོས་ས་ཚིགས་ནས་ལེ་དབར་གཉིས་ཙམ་སར་ཕྱིན་ཏེ་རླངས་
འཁོར་དེའི་ནང་དུ་གྲོ་ཞིབ་ཏུན་བཞི་ཡོད་པ་དེ་དག་རས་ཕད་རེ་རེ་བཞིན་མར་
འདོན་པ་དང་། ཡུར་བུའི་ནང་དུ་རྡོ་འཇོག་པ་སོགས་དཀའ་ཚེགས་ཆེ་བའི་ངལ་
རྩོལ་ཆུ་ཚོད་ལྔ་ཙམ་བྱས་རྗེས་གཞི་ནས་འདམ་དོང་ནང་ནས་རླངས་འཁོར་དེ་
འདོན་ཐུབ་པ་བྱུང་བ་དང་། ཡང་གྲོ་ཞིབ་རས་ཕད་རེ་རེ་བཞིན་དུ་རླངས་འཁོར་
ནང་བླུགས་ཏེ་སྔར་རྒྱུན་བཞིན་བཟོས་པས་ཁ་ལོ་པ་དེར་སེམས་འགུལ་ཐེབས་
ཏེ་གཟུགས་པོ་ཡོངས་རྫོགས་རྔུལ་ཆུས་འཚོས་པའི་བཟོ་པ་མི་རེ་ངོ་རེར་ལག་པ་
བཏང་ནས “ཁྱེད་ཚོ་ནི་དགུན་རླུང་བུས་མི་འཁྱེར་ལ་དབྱར་དྲག་ཆར་གྱིས་མི་
འཇིགས་པའི་མཐོང་བར་དཀའ་བའི་བྲག་སྟེང་གི་རྩྭ་ཆུང་རེད” ཅེས་བཤད་
ནས་མིག་ནང་མཆི་ཞག་འཁོར་སྟེ་སྐད་ཆ་མུ་མཐུད་མ་ཐོན་པར་ལུས།
དེ་ལྟར་པད་དབྱངས་འདང་རྒྱག་གི་ནང་དུ་ལྷུང་བའི་སྐབས་དེར “ཏུའུ་
ཏུའུ” ཞེས་པའི་རླངས་འཁོར་གྱི་དུང་བརྡ་ཞིག་བསྒྲིགས་པས་འདང་རྒྱག་ལས་
གྲོལ་ཏེ་རླངས་འཁོར་གྱི་སྒེའུ་ཁུང་ལས་ལྟ་སྐབས་མཐོན་མཐིང་ནམ་མཁའི་
དབྱིངས་ནས་རྟ་བདུན་དབང་བོའི་ཟེར་བརྒྱ་རབ་ཏུ་འཕྲོ་བཞིན་པར་སྣང་།
(1987ལོའི《བོད་ཀྱི་རྩོམ་རིག་སྒྱུ་རྩལ》དེབ་གསུམ་པ་ལས་བདམས)
ག
42 ཉྩ



རྩྭ་ཐང་གི་ཉིན་ཐོ། ཉ་
མི་རབས་གསུམ་གྱི་ཕྲུག་ལཱ།
རྣམ་སྲས།
“ཡར་ཁ་ཡར་ཁ། མར་ཁ་མར་ཁ། ཞ་ར– ད་འཐེན་ཡ།”
“ -... ” རྣམ་ཀུན་གླང་རྒན་གཉིས་ཀྱི་རྗེས་སུ་འཚུབ་ལོང་ལོང་བྱེད་
པའི་ཚེ་རིང་ཕལ་ཆེར་དབང་བོ་རྣམ་ཤེས་བྲལ་བའི་མི་ཞིག་དང་མཚུངས་པར་
ལག་པ་གཡོན་པས་གཤོལ་མགོ་ནས་བསྐྱོར་ཅིང་། ལག་པ་གཡས་པར་ལྕང་
ལྕག་ཅིག་བཟུང་ནས་མིག་ཟུང་འབྱེད་འཛུམ་མེད་པར་ཐོང་མགོར་ཅེར་བ་
དང་། ཡ་ཆུང་དྲན་པའི་ངོས་སུ་མདང་དགོང་ཕ་རྒན་དང་རྩོད་གླེང་བྱས་པའི་
རྣམ་པ་ཐམས་ཅད་རེ་རེ་བཞིན་ཤར་པས་ཁོའི་སེམས་ཀྱང་ཐོང་གཤོལ་གྱི་རྩེ་
ནས་ལྷོག་ལྷོག་ཏུ་འཕྱུར་ཞིང་ཏིང་འོག་བརྗེས་པའི་ས་རོལ་ལྟར་འཇགས་པའི་གོ་
སྐབས་དང་བྲལ། བསམ་ཞིང་བསམ་ཞིང་བསྲན་དཀའ་བའི་ཚིག་པ་ཞིག་ཁོང་
ནས་ཟོས་ཀྱང་བཙན་དྲག་དང་འཇིགས་སྣང་གིས་ཁེངས་པའི་ཨ་ཕའི་གདོང་དེ་
ཡིད་ལ་ཤར་ཚེ་ཅི་བྱ་གཏོལ་བྲལ་དུ་གྱུར་ཏེ། འཇིག་རྟེན་ཁ་དཔེར “ཉེས་པ་ལག་
པས་བཟོས་ན་ཆག་སྒོ་རྐུབ་ཀྱིས་འཁུར་དགོས” ཞེས་པ་ལྟར། མདུན་གྱི་གླང་
རྒན་གཉིས་ལ་ཤ་ཚ་སེར་སྣ་མེད་པར་ལྕང་ལྕག་གིས་གཞུ་གང་ཐུབ་བྱས། །
“ཡ– གཡང་ལ་གཉིས་ཀ ད་འཁོར་ཡ།” མ་གཞིར་ཚེ་རིང་གི་ཡ་ཆུང་
དྲན་པ་ཚིག་པ་དང་སུན་སྣང་གི་སྨུག་པས་གཏིབས་འདུག་ནའང་ཆུང་དུས་
ཉྩ C43 ཨུ་



གཡས་པ
ཀྲུང་གོའི་བོད་ཀྱི་དེང་རབས་རྗེལ་རིག་གཅེས་བཏུས།
ནས་ཡ་རབས་ཀྱི་ངག་ལ་བསླབས་པའི་བག་ཆགས་ཀྱིས་ཁྲོ་ཚིག་དང་ངན་སྨྲས་
ལས་ལྡོག་སྟེ། སྙན་པའི་དབྱངས་དང་ལྡན་པའི་ངང་སྨྲས་ཤིང་། ཁལ་མ་གཉིས་
ཀྱི་ཁ་ཕྱིར་བསྐོར་པའི་སྐབས་སུ། ཕ་རྒན་ལྷུན་གྲུབ་ཀྱིས་ལག་པ་གཡས་པར་
ཇ་དེམ་ཞིག་དང་ལག་པ་གཡོན་པར་མགོ་རས་རྙིང་བ་ཞིག་ཏུ་ཟ་མ་གཅུད་དེ་
འོང་བཞིན་པ་མཐོང་བས། ཁོས་རེ་ཞིག་གཤོལ་བཞག་སྟེ་ཞིང་གཉའ་ན་ལྕང་
སྡོང་སྒུར་བོ་ཞིག་ཡོད་པ་དེའི་འོག་གི་གྲིབ་བསིལ་ཡོད་སར་སོང་། ཚེ་རིང་གིས་
ཨ་ཕས་བསྐྱལ་འོངས་པའི་རས་ཐུམ་བཀྲོལ་བར་དཀར་ཡོལ་ཁ་ཆག་ཅིག་མ་
གཏོགས། གོར་སྐྱ་དང་། ཉུང་མ་བཙོས་མ། སིལ་ཏོག་འགའ་རེ་བཅས་ཡོད། ཁོས་
ལོབ་ཕྱོགས་ཀྱིས་དཀར་ཡོལ་ནང་དུ་ཕུ་འགའ་བཏབ་རྗེས་ཇ་བླུགས་ཏེ་ཕ་ལ་
གཏད་པར་ཕ་རྒན་གྱིས་རྭ་ཙེ་ཕྱིར་བཏོན་ཅིང་མགོ་འཕྲེད་དུ་གཡུགས་ནས་ཇ་
མི་འཐུང་བའི་བརྡ་བྱིན། །
“དེ་རིང་ས་མ་སོང་བ་འདྲ།” ཕ་རྒན་གྱིས་དུ་བ་སོགས་དྲང་དྲང་འཐེན་
བཞིན་མིག་གིས་དབུགས་ཧལ་བའི་གླང་རྒན་གཉིས་ལ་བལྟས།
“སང་ཉིན་ལོག་ཆུ་མ་བཏང་ན་གླང་རྒན་གཉིས་ཀྱིས་འཐེན་ཐུབ་ཀྱི་མ་
རེད།” ཚེ་རིང་གིས་ཉུང་མ་ཤུན་པ་བཤུས་ཚར་བ་ཞིག་ཕ་རྒན་ལ་བསྟན་ནས་
ཟ་མིན་དྲིས་པར། རྒན་པོས་སྔར་བཞིན་མགོ་འཕྲེད་ལ་གཡུགས་པ་དང་། ཐོད་
པ་བསྙེར་བ་ལ་བལྟས་ན། དོན་བྱ་ཞིག་ལ་བསམ་གཞིག་བྱེད་བཞིན་པ་རྟོགས་
ཐུབ། རྒད་པོས་གློ་བུར་དུ་དོན་ཞིག་དྲན་བྱུང་བའི་ཉམས་ཀྱིས “འོ་ན། སང་ཉིན་
ཁྱོད་སྐུ་འབུམ་དུ་ཚོང་ལ་སོང་། ཉིན་གཉིས་དང་གསུམ་གྱི་ནང་ཕྱིར་འོང་ཐབས་
བྱོས། དེའི་ནང་ངས་ལོག་ཆུ་བཏང་ཆོག” ཟེར་བར། ཚེ་རིང་གིས་ཇ་ཕོར་ཁ་ལ་
ཁྱེར་བ་དེ་ཕྱིར་བླངས་ནས་གནག་ཅིང་སྟུག་པའི་སྨིན་མ་ཟུང་བསྡུས་ཤིང་མཆུ་ཏོ་
# C44 $



ལ་
རྩྭ་ཐང་གི་ཉིན་ཐོ།
འཇོང་འཇོང་འགའ་བྱས་ཏེ། “ཨ་ཕ་ལགས། ཕྲུག་ལཱའི་འདབས་ཀྱི་སྲམ་ཇེ་ཆེར་
གཏོང་དགོས་དོན་མི་འདུག ཀུན་སྐྱིད་ལའང་རེ་བ་དེ་མེད། ཁོ་མོས་ཁྱིམ་མཚེས་
ཚང་གི་བུ་མོས་གྱོན་པའི་སྟོད་ལཱ(དེང་རབས་ཀྱི་རྒྱ་ལྭ)དང་ཀོ་ལྷམ། ད་དུང་སྒྲ་
སྡུད་འཁོར་ལོ་གླེང་གིན་འདུག” ཅེས་ཚེ་རིང་གི་སྐད་ཀྱི་གཟེངས་ཇེ་དམའ་ཇེ་
དམའ་རུ་སོང་ནས་མཐར་ཚིག་འབྲུ་མི་གསལ་བར་གྱུར།
ཕ་རྒན་ལྷུན་གྲུབ་ཀྱིས་ཕལ་ཆེར་བུའི་སྐད་ཆ་མ་གོ་བ་ལྟར་རྩི་རྐང་
གཅིག་བླངས་ཏེ་མགོ་ནིག་ནིག་གིས་རྭ་ཙེའི་སྦུག་ལམ་བསལ་བར་རྣམ་ཤེས་
གཏད་པ་ལ་བུ་ཚེ་རིང་ཅུང་མ་དགའ་བར། “འུ་ཚང་གི་ཕྲུག་ལཱ་དེ་ཇི་ལྟར་
བཤད་ཀྱང་མི་རབས་གསུམ་ཙམ་སོང་བས་ཕར་བལྟས་ཚོད་ལ་མིག་ཏུ་ཡག་
སྣང་ཞིག་སྟེར་རུང་ངན་རྟགས་ཤིག་ཡོད་ཐག་ཆོད་ཡིན་པས། དེར་འགྲོ་སྒོ་དེ་
འདྲ་ཞིག་གཏོང་མི་དགོས་ཤིང་། ལྷག་པར་དེང་སྐབས་དེ་ལས་ལྷག་པའི་ནོམ་
པ་རྩ་ཆེན་མིང་མི་ཐོགས་པ་མང་བོ་མཐོང་རྒྱུ་ཡོད། ངེད་ཚང་གི་བྱ་བ་འདི་དྲུག་
ཅུ་རྒན་མོའི་མཆོར་དུ་འགྲོ་ཉེན་ཆེ” ཞེས་ཚེ་རིང་ལ་སྤོབས་པ་དེ་འདྲ་ཞིག་
གང་ནས་སྐྱེས་པ་མི་ཤེས་པར་སྐད་གདངས་མི་མཐོ་ཡང་ཚིག་འབྲུ་རེ་རེ་བཞིན་
གསལ་བོར་སྨྲས་པ་དང་། མགོའི་རྩི་ཞྭ་ཀླད་བརྡོལ་དུད་སྦུག་ཏུ་སོང་བ་དེ་ཕུད་
དེ་གོམས་ཕྱོགས་ཀྱིས་པུས་མོའི་མགོར་བསྐོན། །
“ཁ་ཡར་གྲགས་ལ་དེང་སང་། མར་གྲགས་ལ་དེང་སང་། བུ་སྡུག་ཁྱོད་
འདྲ་འདྲའི་མིག་ནང་དུ་ད་གཟོད་དེང་སང་གི་ཡང་དཱ(རས)དང་གནའ་བོའི་
ནོམ་པ་གཉིས་ལ་ཁྱད་པར་མེད་སོང་བ་རེད།” ཕ་རྒན་ལྷུན་གྲུབ་ཀྱིས་སྐད་
གསང་མཐོན་པོས “བསོད་ཟད། བསོད་ཟད། ངོ་མ་རྡོ་རྗེ་གོ་ཁར་ལྷུང་ན་བྱིས་པའི་
རྩེ་སྤྱད་ཅེས་པ་ཅི་མ་བདེན། ང་སྒོ་མེ་ལྷུན་གྲུབ་ཚང་གི་ལྷ་སའི་ཆུ་ཕྲུག(འཐག་
གྱི O45



ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
བཟང་བས་ཆུ་ཐུབ་པའི་ཕུག)ཅེ་ན་ས་ཆའི་ཚོད་ཀྱི་རི་དྭགས་དང་བྱ་ཕོའི་གཙུག་
གི་ཟེ་བ་ལྟ་བུ་ཡིན་པས། སྡེ་ཡར་ནང་མར་ནང་དང་ལ་ཕར་ནང་ཚུར་ནང་
གི་མི་ཚང་མས་མིག་གོར་གོར་བྱས་ནས་ལྟ་ཡུལ་དང་ལྕེ་ནར་ནར་བྱས་ནས་
བསྟོད་ཡུལ་དུ་གྱུར་ཡོད་པ་གནམ་སྔོན་པོ་དང་ཉི་མ་སེར་པོ་གཉིས་ལ་གསལ།
ཡིན.....ཡིན་ནའང་། དེ་རིང་ཁན་འཁྱག(བཀྲ་མི་ཤིས་པ)ཁྱོད་ཀྱིས...ཨ་
ཧི་ཨ་ཧི་ཨ་ཧི.....” བཤད་མཚམས་འདིར་སླེབས་ཚེ། ཕ་རྒན་ལ་གློ་ལུ་དྲག་པོ་
ཞིག་འཕར་བས་ཚེ་རིང་གིས་འཕྲལ་དུ་ཇ་ཕོར་ཕར་བྱིན་པ་ན་ཕ་རྒན་གྱི་དམར་
ལ་མཆི་མས་ཁེངས་པའི་མིག་གིས་ལོག་ལྟ་ཞིག་བྱས་རྗེས་ཇ་ཕོར་བླངས།
ཕ་རྒན་ལྷུན་གྲུབ་ཀྱིས་ཇ་ཧུབ་ཁ་ཤས་འཐུངས་རྗེས། བུ་ཚེ་རིང་ལ་མིག་
ཟུར་གྱིས་བལྟས་ཤིང་ཡིད་ལ་དུས་ཚོད་སྐར་མ་འགའི་སྔོན་དུ་ཚེ་རིང་གིས་
བཤད་པའི་སྐད་ཆ་རྣམས་འཁོར་བས་རྒན་པོའི་སེམས་གཏིང་ནས་འཁྱག་
བསིལ་ལེར་སོང་བ་དང་། རྒས་གཉེར་གྱི་རི་མོ་ཤིག་ཤིག་འཁྲུགས་པའི་གདོང་ལ་
སྦ་ཐབས་བྲལ་བའི་ངུ་མ་དགོད་ཀྱི་མདངས་ཤིག་ཤར་ཏེ “ཚེ་རིང་། ཨ་བུ་ངན།
ཁྱོད་ཀྱིས་དོན་དམ་པས་ད་དུང་འུ་ཚང་གི་ཕྲུག་ལཱའི་རིན་ཐང་ཤེས་མེད།” ཚེ་
རིང་གིས་ཨ་ཕས་བཤད་སྲོལ་ལ་བལྟས་ནས་ཕྲུག་ལཱའི་ལོ་རྒྱུས་གླེང་འདོད་པ་དེ་
ཤེས་པས། སེམས་སུ་ཕྲུག་ལཱ་འདིའི་ལོ་རྒྱུས་ཆ་ཚང་ཞིག་གོ་མ་མྱོང་ཡང་སྔོན་
ཆད་རྟགས་དང་སྟོན་མོ་སླེབས་ཚེ་ཕྲུག་ལཱ་སྒམ་ལས་ཕྱིར་འདོན་ཐེངས་རེར་ལོ་
རྒྱུས་ཐུང་ཐུང་རེ་ཐོས་མྱོང་བར་བརྟེན། དེ་རིང་ཨ་ཕས་བཤད་འདོད་པའི་སྐད་
ཆ་འཕྲིན་གསར་ཞིག་ཏུ་སེམས་ནའང་ཉན་མི་འདོད་པའི་རྣམ་འགྱུར་གང་ཡང་
སྟོན་མ་ནུས་པར་མིག་ཟུང་ཨ་ཕའི་གདོང་ལ་ཅེར་བ་ན། ཨ་ཙི་ཨ་ཙི། ཁོ་བོའི་ཕ་
རྒན་དངོས་གནས་རྒ་བའི་ཕོ་ཉས་ཟིན་འདུག་སྙམ་པའི་སྣང་བ་ཐེངས་དང་པོར་
བཏྟཾ 26



ས་ལ་
རྩྭ་ཐང་གི་ཉིན་ཐོ།
ཚེ་རིང་གི་ཡིད་ལ་ཤར། ཁོས་ཞིབ་ཏུ་བལྟས་པར་སྔོ་ལ་སྐྱ་བའི་མིག་འབྲས་ཟུང་
ནི་ཟླ་གཟུགས་རྫིང་བུར་འཕོས་པ་བཞིན་འདར་བ་དང་། ལ་ཕུག་ཉི་མར་བསྲོས་
ཤིང་རྒྱ་སྐྱེགས་ཁུ་བས་བྱུགས་པ་དང་མཚུངས་པའི་མདངས་མངོན་པའི་གདོང་
ལས་སྐྱིད་ལ་སྡུག་པའི་འཇིག་རྟེན་འདིར་ཞེན་ཅིང་ཆགས་པའི་རྣམ་འགྱུར་
ཞིག་མངོན་པ་ལས་བཙན་དྲག་དང་འཇིགས་སྐྲག་གྲིབ་མ་ཙམ་ཡང་མཐོང་སྣང་
དུ་མ་རྙེད།
ཕ་རྒན་ལྷུན་གྲུབ་ཀྱིས་མུ་མཐུད་དུ “ཁྱོད་ཀྱི་ཕ་མེས་ནི་བུ་དཔའ་བོ་
འགྲན་ཟླ་བྲལ་བ་ཞིག་སྐྱེས་ཤིང་། བཤད་ཚུལ་ལ་དུས་སྐབས་དེར་དཔོན་ཚང་
གི་སྒོ་ནས་རྟ་ནོར་ལུག་གསུམ་གྱིས་ས་ཐོག་ཁེབས་པ་དང་ནང་དུ་གྲོ་ནས་སྲན་
གསུམ་དང་གསེར་དངུལ་གཡུ་བྱུར་གྱིས་བང་མཛོད་བཀང་བ་ཞིག་ཡོད། ཁོང་
ཚང་གི་རྒྱུ་སྟོབས་ལ་འགྲན་ཐུབ་མཁན་ཞིག་མདོ་སྨད་ཕྱོགས་སུ་མ་བྱུང་བར་
བརྟེན། དཔོན་ཆེན་ཁོང་ཉིད་དངོས་སུ་དབུས་གཙང་དུ་ཕེབས་ནས་སེར་འབྲས་
དགེ་གསུམ་གྱིས་མཚོན་པའི་དགེ་འདུན་གྱི་སྡེ་ཆེ་མ་ཆུང་གསུམ་ལ་ཇ་འགྱེད་
དང་ཟས་འགྱེད། ནོར་འགྱེད་སོགས་རྒྱས་པར་ཕུལ་ཏེ་སྙན་གྲགས་དཀར་པོའི་བ་
དན་རིང་མོ་མགྲིན་པའི་འཕྱང་འཕྲུལ་དུ་ལེན་འདོད་པའི་ཀུན་སློང་གིས་སྐུལ་
བ་ལྟར་དབུས་གཙང་ལ་ཆས་ནའང་། དུས་སྐབས་དེར་ཕྱོགས་ཀུན་ཏུ་རྐུན་མ་
ཇག་པ་བུ་ཡུག་འཚུབ་འཚུབ་བྱེད་པས། ཟས་ནོར་རྒྱུ་གསུམ་འདྲེན་པའི་འགྲུལ་
པ་ཕོན་ཆེན་པོ་ཞིག་སྟོད་ཉི་མ་ལྷ་སར་བསྐྱོད་དགོས་ན་དམར་ཡག་སྟག་གི་སྙིང་
ཁམས་དང་སེངྒེ་དཀར་མོའི་ངར་རྩལ་ལྡན་པའི་དཔའ་བོ་དང་རྒོད་པོ་དག་གི་
དཔུང་གིས་སྣེ་དྲངས་ན་མ་གཏོགས། གཞན་གང་གིས་ཀྱང་མི་ནུས་པས་དཔོན་
པོས་རྒྱུ་ནོར་སྲུང་སྐྱེལ་གྱི་དཔུང་རོགས་སུ་དཔའ་ཁས་ལེན་ལ་འབུད་མཁན་
ཉྩ 047 ཉྩ



ཀྲུང་གོའི་བོད་ཀྱི་དེང་རབས་ཚོཔོ་རིག་གཅེས་བཏུས།
ཡོད་ན་ལྷ་སའི་ཆུ་ཕྲུག་རེ་ཚེགས་ཡོན་ལ་གནང་རྒྱུ་ཡིན་ཞེས་པའི་གཏམ་གསལ་
བསྒྲགས་བྱས་ཤིང་། དེ་བཞིན་དུ་གལ་སྲིད་ལམ་བར་དུ་མི་སུ་འདྲ་ཞིག་གི་ཚེ་
སྲོག་ལ་སྟབས་ཉེས་དང་ཆམ་ཕབ་འདྲ་བྱུང་ཡང་གཏམ་གྱིས་གླེང་བ་མེད་པར་
ཚིག་མགོ་ལྷ་ལ་གཏད་ཅིང་ཚིག་རྔ་མནའ་ཡིས་མནན་པར་གྲགས། ཁྱོད་ཀྱི་ཕ་
མེས་དཔའ་སྐྱབས་ཀྱིས་དཔའ་ཁས་ལེན་གྱིས་ཐེངས་དེའི་རྒྱུ་ནོར་སྲུང་སྐྱེལ་གྱི་
སྐོར་ཁག་ལ་ཞུགས་ནས་ལྷ་སར་འབྱོར་བ་དང་། ལྷ་སའི་ཁྲོམ་དུ་དཔོན་པོས་ཆུ་
ཕྲུག་ལྭ་རྒྱུ་དྲུག་གསུམ་བཅོ་བརྒྱད་ཉོས་ནས་སྲུང་སྐྱེལ་པ་བཅོ་བརྒྱད་ལ་སྦྱིན་
ཟེར་ཡང་། ཁོ་ཚོ་ཕྱིར་ལོག་ཁར་ལ་ལས་ཚོང་གི་མ་རྩ་བཅོས་པ་དང་ལ་ལ་ལམ་
བར་དུ་ཇག་པས་བླངས་པས་སྒོ་མེ་གཞུང་དུ་ཕྲུག་ངོ་མ་ཐོན་པ་ངེད་ཚང་གི་འདི་
མ་གཏོགས་མཐོང་རྒྱུ་མེད།” ཕ་རྒན་གྱིས་བཤད་མཚམས་འདིར་སླེབས་ནས་
མིག་གི་གྲུ་གར་ཆགས་པའི་མིག་སྐྱག་ཕྱིས་ཤིང་ཁོག་སྟོད་དགྱེ་དགྱེ་བྱས་ཏེ “ཁྱོད་
ཀྱི་ཕ་མེས་ནི་སྐྱེས་པ་གཞན་གྱིས་མ་ཤེས་ཤིང་། རྒས་པ་རང་གིས་མ་ཤེས་པའི་བུ་
ཞིག་ག་ལ་ཡིན། ཁོང་གིས་ཚེ་སྲོག་འབེན་དུ་བཞག་ནས་ཐོབ་པའི་ཕྲུག་ལཱ་དེ་སྒོ་
མེ་སྟོད་སྨད་བར་གསུམ་དུ་གྲགས་ཤིང་། ཐ་ན་དེ་ལྟ་བུ་ཞིག་དཔོན་ཚང་ལའང་
མེད་ཅེས་པའི་བཤད་ཚུལ་ཡོད། ཕྱིས་སུ་ངས་ཁྱོད་ཀྱི་ཨ་མ་བག་མར་བསུ་སྐབས་
ད་གཟོད་མོ་ཕྲུག་ཏུ་བཅོས་པ་དང་འུ་ཚང་གི་མར་ནང་ཞིང་རྒན་དེ་བཙོངས་པའི་
རིན་གྱིས་སྲམ་སོར་མོ་གསུམ་ཙམ་འཐེན་པ་ཡིན། ངོ་མ་བཤད་ན་སྐབས་དེར་
ཕྲུག་ལཱ་དེའི་སྟབས་ཀྱིས་ངའི་ཆུང་མ་བྱེད་འདོད་མཁན་གྱི་མོ་གསར་མི་ཉུང་བ་
ཡོད་ཀྱང་ཐོད་པའི་ཁ་ཡིག་གི་དབང་གིས་ཕྲུག་ལྭ་གྱོན་པའི་སྐལ་བ་ཁྱོད་ཀྱི་ཨ་
མར་ལྡན་སོང་བ་རེད” ཅེས་བཤད་ཀིན་བཤད་ཀིན་རྒད་པོས་མགོ་བོ་ནང་དུ་
ལྡེམ་ཞིང་རྭ་རྩེ་ལ་མེ་སྒོ་ཞོར་དུ་ཡང་ཕལ་ཆེར་ཁེར་ལབ་ཀྱི་ཚུལ་དུ “བུ་མོ་ཀུན་
གཉྩ
48 རྒྱུ



ར་ཡག
རྩྭ་ཐང་གི་ཉིན་ཐོ།
སྐྱིད་འདི་ཡང་ཚོགས་བསགས་ཅན་ཞིག་ཡིན་འདུག དེ་མིན་ན....” ཨ་ཕས་
ཚིག་རྔ་མ་སྨྲས་གོང་ཚེ་རིང་གིས་ཧ་གོ་ཞིང་དོན་རྟོགས་ཏེ་ངུ་དགོད་ཅིག་བྱས་
ཤིང་ཡར་ལངས་ནས་ཞིང་རྨོ་རུ་སོང་།
ནུབ་ཟས་རན་སོང་། ཕ་རྒན་ལྷུན་གྲུབ་དང་ཚེ་རིང་གཉིས་སྔ་མོ་ནས་
རང་རང་གི་སྡོད་གནས་སུ་སྐྱིལ་ཀྲུང་གོར་གོར་བོ་ཞིག་བཅོས་ཏེ་ཕན་ཚུན་
བར་ལབ་གླེང་ཅི་ཡང་མེད་པར་ཕ་རྒན་གྱིས་རྭ་ཙེ་ཁ་ལ་བཙུགས་ཏེ་འཐེན་པ་
དང་བུ་ཚེ་རིང་གིས་མདུན་གྱི་ཤིང་སྡེར་གྲུ་བཞི་མ་ཞིག་ལས་དུ་བའི་གཞུང་
རྐང་དང་ལོ་མ་སྤུངས་པའི་གསེབ་ནས་བྱ་ཕོས་རྒུམ་བུ་འཐུ་བ་ལྟར་ཚགས་པར་
གཏུབས་པའི་ཤོག་ལེབ་གྲུ་བཞི་ནར་མོ་ཞིག་ལ་བླུགས་ཤིང་མཛུབ་བར་ནས་
ཕུར་ཕུར་ཙམ་བྱས་རྗེས་རྒྱལ་གཉེར་ཤོག་དུ་བཟོ་ཁང་གིས་བཟོས་པ་དང་ཁྱད་
པར་ཅི་ཡང་མི་སྣང་། ཚེ་རིང་གི་མ་རྒན་ལྷ་མོ་སྐྱིད་མགོ་ན་གི་ཡོད་པ་ལོས་
ཡིན། མགོ་རས་ཤིག་བལྟབས་ནས་ཐལ་ལྕག་གི་ཞེང་ཙམ་ཡོད་པ་ཞིག་གིས་
ཐོད་པར་དམ་དུ་བཅིངས་ཤིང་ཐབ་ཀའི་གཡོན་ཟུར་དུ་ཙོག་འདུག་ཅིག་བྱས་
ཏེ་རྩྭ་མེ་འབུད་བཞིན་འདུག ཡུད་ཙམ་གྱིས་སླ་ངའི་ནང་ཤང་སྒྲ་ཞིག་དང་
ཆབས་ཅིག་ནུབ་ཆུ་ཁོལ་ཡང་ཀུན་སྐྱིད་མཐོང་རྒྱུ་མ་བྱུང་བས། ཕོ་ལྷུན་གྲུབ་
ཧ་ཅང་མི་དགའ་བའི་ཉམས་ཀྱིས “ཙོང་འབྲེག་པར་ཟི་ལིང་ལ་སོང་བ་མིན་
ནམ” ཟེར་བར་སུས་ཀྱང་ལན་མི་ལྡན་པར་འཇམ་ཅག་གེར་ལུས.....
“ངོ་མ་སྙན་མོ་རེད། ངོ་མ་སྙན་མོ་རེད...” ཅེས་ཟེར་བཞིན་ཀུན་
སྐྱིད་ཀྱིས་སྤར་བའི་ནང་ཙོང་རྐང་ཁ་ཤས་བཙིར་ནས་ནང་ལ་མཆོངས་པར།
“ཅི་ཞིག་སྙན་མོ་རེད...༌སྨྱོན་མ་འདི།” ཚེ་རིང་གིས་སྐད་གདངས་
དྲག་ཅིང་བསྲན་མི་ཐུབ་པའི་ཚུལ་གྱིས་དྲིས།
i5ནས
རྩ 249ཆུ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“ཁྱིམ་མཚེས་ཚང་གི་སྒྲ་སྡུད་འཁོར་ལོའི་ནང་གི་གླུ་དེ།” ཀུན་སྐྱིད་
ཀྱི་གདོང་གི་འཛུམ་དེ་མ་ཐག་ཡལ་ཞིང་ཞུམ་པའི་རྣམ་འགྱུར་ཅི་ཡང་མི་སྟོན་
པར “སྒྲ་སྡུད་འཁོར་ལོ་དང་གླུ་དེ” སོགས་ཐ་སྙད་ཀྱི་སྒྲ་ལྷག་པར་ལྕི་མོ་བྱས་ཏེ་
ལན་བཏབ་པར་ཚེ་རིང་གི་འགྲམ་རྩ་ལན་འགར་དྲག་ཏུ་འཕར་རྗེས་ཅང་མི་སྨྲ་
བར་མཛུབ་བར་གྱི་དུ་བ་ཤུགས་ཀྱིས་བརྔུབས།
ནུབ་ཟས་ཟོས་རྗེས་ད་ཅིའི་ཛ་དྲག་ཆེ་བའི་གནས་ཚུལ་དེ་ཇེ་ལྷོད་དུ་
སོང་། ཕ་རྒན་ལྷུན་གྲུབ་ཀྱིས་སྐབས་འདི་གཡར་ནས་རང་གི་འཆར་གཞི་ཡོངས་
བསྒྲགས་བྱ་འདོད་དེ “འདི་ལོའི་ལྷ་རྩེ་སླེབས་ལ་ཉེ། སྤྱིར་འུ་ཚང་གི་ཕྲུག་ལཱ་
རིན་ཐང་མི་ཆེ་བར་སྐྲག་མི་དགོས་ཀྱང་ལོ་སུམ་ཅུ་ལྷག་ལ་འགྱུར་ལྡོག་གང་ཡང་
མེད་པར་མི་ཚོགས་སུ་འཕྱོར་གོས་བྱས་པས་ད་ལྟ་ཚང་མའི་མིག་ནང་དུ་ཧ་ཅང་
སྤྱིར་བཏང་སྤྱིར་བཏང་ཞིག་ཏུ་འགྱུར་ལས་ཆེ། གཞན་དུ་ན་བུ་མོ་ཀུན་སྐྱིད་འདི་
འུ་ཚང་ལ་མནའ་མར་འོངས་ཚུན་ནས་འདི་ལྟ་བུའི་མི་ཚོགས་མང་བོའི་ཁྲོད་
དུ་སོང་མ་མྱོང་གཤིས་ད་རེས་ཁོ་མོའི་ཤོམ་ཡག་པོ་ཞིག་འགྲིག་པའི་ཕྱིར། སང་
ཉིན་ཚེ་རིང་གིས་དངུལ་ཁང་ནང་གི་སྒོར་མོ་ཡོངས་རྫོགས་ཁྱེར་ལ་སྐུ་འབུམ་དུ་
སྲམ་ཉོ་རུ་སོང་།” ཁོང་གིས་བཤད་མཚམས་འདིར་སླེབས་ནས་མིག་འོད་ཟུང་
ཚེ་རིང་གི་སྟེང་ལ་བབས་ཏེ “ཨ་རོག ཨ་རོག་ངས་མདང་དགོང་བཤད་པ་ལྟར་
སྲམ་དམར་དང་སྲམ་ནག་ཉོ་མི་ཉན། སོང་ལ་ལྟོས་དང་ལྟོ་འོག་དཀར་པོ་ཅན་པོ་
དེ་ཉོས། ཐོས་ཚོད་ལ་སྲམ་འབྲིང་ཙམ་ཞིག་ཤོག་སྒོར་ལྔ་བརྒྱས་ཁུག་རབས་ཟེར།
གལ་ཏེ་དེ་ལྟར་ན་ཁྱོད་ཀྱིས་སྲམ་གསུམ་ཉོ་ཐུབ། ད་ཐེངས་ངས་ལྷུན་གྲུབ་ཚང་གི་
ཕྲུག་ལཱ་ཟེར་བ་ཞིག་མ་བཅོས་ན.....”
“ ཨ– སྲམ་གསུམ– །” ཕོ་ཁ་གྲགས་ཚད་མོ་ཁ་ཟེར་བ་ལྟར་ཀུན་སྐྱིད་
༄༅ 25Oཆུ



ལ་
པསདས་
རྩྭ་ཐང་གི་ཉིན་ཐོ།
ཀྱིས་རང་གི་རྣ་བར་ཡེ་མི་འགྲོ་བའི་ཉམས་སྟོན་བཞིན་དྲིས།
“འོ་ཡ། འཇིག་རྟེན་ཁ་དཔེར ་ཟས་སྒམ་དུ་ཡོད་ན་ཕོ་མི་ལྟོགས། གོས་
རྡང་དུ་ཡོད་ན་རྒྱབ་མི་གྲང་ ཟེར་བ་ལྟར་སྔ་རུང་འཕྱིས་རུང་ཁྱོད་ཀྱི་མིན་ན་
སུའི་ཡིན།” ཕ་རྒན་ལྷུན་གྲུབ་ཀྱིས་སྔ་རབས་པའི་ཐོབ་ངོམ་བཞིན་བཤད་པར།
“མི་ཁོག་མིས་མི་ལོན། རྡོ་ཁོག་ཆུས་མི་ལོན” ཟེར་བ་ལྟར་རྒན་པོ་ལྷུན་གྲུབ་ཀྱི་
བྱ་བྱེད་ལ་ཐེ་གཏོགས་ཡེ་ནས་བཏང་མ་མྱོང་བའི་ཨ་ནེ་ལྷ་མོ་སྐྱིད་ཀྱིས “འོ་ལེ།
ཁྱོད་ཚང་གི་ཕྲུག་ལཱ་དེ་རྗེས་ནས་སུ་འོངས་ན་དེའི་ཡིན” ཟེར་ཞིང་མ་བསམས་
ས་ནས་དགྲ་ཐབ་ཁུང་ནང་ནས་བུད་ཅིང་། “གསེང་གསེང་ལ་རྡོ་འཕངས་ན་
མཚམས་མཚམས་ལ་བླ་བོ་ལྡིང” བའི་དཔེ་ལྟར་ཀུན་སྐྱིད་ལ་འཕྲལ་དུ་འདྲོགས་
ལངས་ཏེ “ངར་ཕྲུག་ལཱ་མི་དགོས། ཁྱིམ་འདིར་མ་འོངས་གོང་ཡང་དེ་ལྟ་བུའི་རེ་
བ་བརྗོད་ཡོད་ན་དཀོན་མཆོག་གསུམ” ཟེར་ནས་ཚིག་རྔ་མནའ་ཡིས་བསྐྱངས་
ཤིང་ལག་པའི་ནང་གི་མེ་ཐུར་ཐབ་དོང་ནང་དུ་བཙུགས་ཏེ་ཐལ་བ་འཚུབ་སེར་
ཕྱིར་སོང་། ཚེ་རིང་གིས་ཚུལ་འདི་མཐོང་ནས “ཨ་ཕ་ལགས། སྒོར་མོ་ཡོངས་
རྫོགས་སྲམ་ལ་བརྗེས་ན་ལེགས་པོ་ཞིག་འོང་ངམ། དེ་བས་རིན་པ་ཉུང་ཉུང་
ཞིག་གིས་ཀུན་སྐྱིད་དང་ངེད་གཉིས་ལ་ལུས་ལ་འབྱོར་ཞིང་ངལ་རྩོལ་སྐབས་སུ་
སྟབས་བདེ་བའི་ལཱ་ཞིག་ཉོས་ན་ཁོ་མོ་ཡང་དགའ་ཐག་ཆོད་ཡིན། གཞན་དུ་ན་
དེང་སང་སྡེ་བའི་ནང་གི་མི་ཚང་མ་དང་ལྷག་པར་དུ་ན་གཞོན་ཚང་མས་དུས་
རྒྱུན་གྱི་ཁ་རྒྱབ་ལ་ཡིད་འཇོག་བྱེད་ཀི་ཡོད་པ་རེད...”
“འོ་ལེ། ཁ་རྒྱབ་ལ་ཡིད་འཇོག་བྱེད་ཀི་ཡོད་སྟབས། ངས་ཁྱོད་སྲམ་ཉོ་
བར་མངགས་པ་ཡིན། རང་གི་སྡེ་བའི་ནང་ཁྱོད་སུ་ལ་ངོ་ཚའམ། རྙ་རྙིང་མཐུད་
དེ་ལྷན་པ་བརྒྱབ་ནས་གྱོན་ན་མི་ཆོག་གམ....” “འུ་ཚང་ལྟ་བུ་གོང་ན་གསོ་
རབ
རྒྱུ C51



ཀྲུང་གོའི་བོད་ཀྱི་དེང་རབས་ཚོལ་ཅིག་གཅེས་བཏུས།
རྒྱུ་དང་ཞོལ་ན་གཉོར་རྒྱུ་མེད་པའི་མི་ཁྱིམ་གྱིས་ཉིན་གྱི་ཁར་ཞག་དང་ནངས་
ཀྱི་ཁར་དགོང་བསྣན་ནས་སེན་མགོ་ཁྲག་དང་སེན་རྟིང་རྣག་བྱས་ཏེ་ཉི་མ་སུམ་
བརྒྱ་དྲུག་ཅུར་ལས་ལས་པའང་གཞན་ལ་ངོ་མི་ཚ་བ་དང་ཕོ་བ་མི་ལྟོགས་པ་
ཙམ་གྱི་ཆེད་དུ་ཡིན་ནམ…....” ད་ཐེངས་ཚེ་རིང་གིས་གནས་ལུགས་ཟབ་མོ་
ཞིག་བཤད་དེ་ཨ་ཕའི་ཡིད་སེམས་སྒུལ་འདོད་མོད། མཐར་ཁ་གདངས་གདངས་
བྱེད་པ་ལས་ཚིག་འབྲུ་འདི་ལ་དེ་བས་སྟོབས་ཤུགས་ཆེ་བསམ་པ་ཞིག་རྙེད་མ་
ཐུབ་ནའང “ “མེད་པོས་ཕྱུག་པོར་དོ་ཡ་བྱས་ན། རས་ཁུག་ནང་གི་རྩམ་པ་
ཆད་ ཅེས་པའི་ལོ་རྒྱུས་ཀྱང་ཡོད” ཅེས་བརྗོད་བྱ་དང་ཐག་ཅུང་རིང་བའི་གཏམ་
དཔེ་ཞིག་དྲངས་ཏེ་ཨ་ཕའི་རྣམ་འགྱུར་ལ་བལྟ་སྙམ་ཡང་། དེ་ལས་ལྡོག་སྟེ། ཕ་རྒན་
ལྷུན་གྲུབ་ཀྱིས་རྫིག་རྫིག་གི་སྒོ་ནས “ཁྱོད་འདྲ་བའི་མཁས་པ་ཞིག་གླིང་ན་མེད། སྨྲ་
བ་མ་མང་སང་ཉིན་ལམ་ལ་ཆས” ཟེར་ཞིང་མགྲིན་པ་འཁྱོགས་ཏེ་དབུགས་ཧལ་
བཞིན་བསྡད། ཚེ་རིང་གིས་ཕའི་བསམ་ཚུལ་བསྒྱུར་མི་ནུས་པ་ཤེས་ཏེ་ཡར་ལངས་
ཤིང་སང་ཉིན་སྐུ་འབུམ་དུ་འགྲོ་བར་གྲ་སྒྲིག་བྱས། །
མཐོ་སྒང་གི་ཧོར་ཟླ་དྲུག་པར་ནམ་མཁའ་གཙང་ཞིང་མཁའ་དབུགས་
དྭངས་ལ། ལྷག་པར་མདང་དགོང་ཆར་བ་ཆུང་ཆུང་ཞིག་བབས་པ་དེས་ནོར་
འཛིན་སྒེག་མོའི་གདོང་གི་ས་རྡུལ་གཙང་མར་བཀྲུས་ཤིང་ཡུལ་ཁམས་ཐམས་
ཅད་གསལ་ཞིང་དྭངས་པ་དང་། སྐབས་སྐབས་སུ་དལ་བུར་ལྡང་བའི་སྟོན་རླུང་
གསར་བ་མི་རྣམས་ཀྱི་གདོང་ལ་ཕོག་ན་དེ་འདྲའི་བསིལ་འཇམ་དང་ལྡན་པ་
ཞིག་རེད་ཨང་། ལོ་རེར་ཟླ་དྲུག་པའི་ཚེས་ཉེར་ལྔའི་ཉིན་ནས་ཉེར་བརྒྱད་བར་
ཉིན་ཞག་དྲུག་གི་ཡུན་དུ་ས་ཆུ་ནགས་གསུམ་གྱི་མཐུན་རྐྱེན་ཕུན་སུམ་ཚོགས་
པའི་ཡུལ་མཐོང་བ་ཀུན་སྨོན་དུ་ལྷ་འཆམ་རྩེ་བའི་ལྟད་མོར་སྒོ་མེ་སྟོད་སྨད་བར་
༄༅ 252 རྒྱུ



རྩྭ་ཐང་གི་ཉིན་ཐོ།
གསུམ་གྱི་རྒན་སྐྲ་དཀར་མན་ནས་གཞོན་སོ་དཀར་ཡན་ཆད་ཀྱི་སྐྱེ་ཕོ་མོ་ཐམས་
ཅད་འགྲོ་བའི་སྲོལ་དང་བཅས། ཨ་ཁུ་ལྷུན་གྲུབ་ཁྱིམ་གང་བོ་ཡང་ཁྲོམ་ཚོགས་
སུ་འགྲོ་བའི་རྒྱན་མཆོར་སྤྲས་པར་བྲེལ། མནའ་མ་ཀུན་སྐྱིད་ཀྱི་གནག་ལ་སྣུམ་
པའི་སྐྲ་ནི་ལན་བུ་ཆེན་པོ་གཉིས་སུ་སླས་ནས་ལྟག་རྒྱབ་ཏུ་དཔྱངས། ཕྲ་སྦོམ་རན་
པའི་མགྲིན་པར་སྐེ་རྒྱན་དང་གའུ་སོགས་རིན་པོ་ཆེའི་རྒྱན་ཆ་མེད་ནའང་རྟེན་
འབྲེལ་གྱི་ཚུལ་དུ་མགོ་རས་ལྗང་མདངས་འཚེར་བ་ཞིག་དཀྲིས་ཤིང་། ལུས་ལ་
མདོག་དམར་པོའི་གསེང་ནས་ནག་པོ་མངོན་པའི་ལྷ་སའི་ཆུ་ཕྲུག་འདབས་ན་ཆུ་
སྲམ་ནག་པོ་ཞེང་ཚད་ལ་ཁྲུ་གང་དང་ཕྱེད་ཙམ་འཐེན་ཡོད་པ་དེ་གྱོན་ཞིང་འོག་
ཚི་ལེན་དཀྱུས་མ་ཞིག་གི་གོང་བ་ཕྱིར་མངོན་པས་རྒྱན་འཕྱོར་ཆ་མི་འགྲིག་པའི་
སྣང་བ་ཞིག་སྟེར། ལྷག་པར་དུ་སྤྱི་བོའི་ཞྭ་དང་རྐང་གི་ལྷམ་ཡང་བརྗེས་མེད་པའི་
ཚེ་རིང་དང་བསྡེབས་ནས་སོང་ན་དེ་བས་དོ་མི་མཉམ་པ་ཞིག་རེད། གང་ལྟར་ད་
ཐེངས་ཀུན་སྐྱིད་ཀྱིས་ཕྱུག་ལྭ་འདི་གྱོན་ནས་ཁྲོམ་ཚོགས་སུ་འགྲོ་བ་ནི་ཕ་རྒན་
ལྷུན་གྲུབ་ཀྱི་རེ་བ་ཡིན་པར་མ་ཟད། གལ་འགངས་ཆེ་བའི་ལོ་རྒྱུས་ཀྱི་འགན་
ཡོད་པ་བུ་མོ་ཀུན་སྐྱིད་ཀྱི་སེམས་ཀྱི་མེ་ལོང་ངོས་སུ་གཟུགས་རིས་ཇི་བཞིན་
གསལ་མོད། ཕ་རྒན་གྱི་སེམས་སུ་བུ་མོ་འདིས་ཤེས་མེད་འདོད་དེ “འོ། ད་ཡག་
གི ཡག་གི ཁྲོམ་ཚོགས་སུ་སླེབས་ན་ངོར་སྡུག་སྣང་ཞིག་ཤར་ནས་མི་སྡོད་པར་
འཛུམ་གྱི་ལེར་ཡར་འགྲོ་མར་འགྲོ་བྱོས། འཇིག་རྟེན་ཁ་དཔེར་ཡང་མི་ཡིས་
གོས་དང་གོས་ཀྱིས་མི་བརྒྱན་ ཟེར་བའི་དཔེ་ཡོད” ཟེར་བར། ཀུན་སྐྱིད་ཀྱིས་ཧ་
ཅང་ཨུ་ཚུགས་ཀྱིས་མགོ་ནང་དུ་གུག་གུག་ཙམ་བྱས་རྗེས། ཁྲོམ་ཚོགས་ཀྱི་ལྟད་
མོར་ཆས་སོ། །
ཕ་གིའི་རྨ་ཆུ་སྔོན་མོའི་ཁུགས་སོ་ན། མི་ཚོགས་གྲོག་ཚང་བརྡོལ་བ་ལྟར་
༄༅ 053



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
འཁྲུགས་པ་ལ་རྒྱན་འཕྱོར་གྱི་མེ་ཏོག་སྣ་ཚོགས་ལྷམ་མེར་བཞད་ཅིང་། དགའ་
སྐྱིད་ཀྱི་གླུ་གཞས་སིང་སིང་ལེན་པའི་མགྲིན་སྒྲ་སྙན་ཞིང་འཇེབས་པ་དག་མིག་
གི་འདུད་རྩི་དང་རྣ་བའི་བུ་རམ་དུ་སྐལ་བ་སྦོམ་ལ། བུ་མོ་ཀུན་སྐྱིད་དང་ཚེ་
རིང་གཉིས་ཀྱང་ལྟད་མོ་ལ་སྤྲོ་བ་ཆེ་ཆེར་བརྟས་ཤིང་ཡང་ཟེར་ལྡན་པའི་གོམ་
འགྲོས་ཀྱིས་ཁྲོམ་ཚོགས་སུ་ཞུགས་པ་ན། ཤོམ་གྱི་བདག་ཉིད་དུ་ཁེངས་ཤིང་
སྙེམས་པའི་ཕོ་གཞོན་མོ་གཞོན་དག་ངང་ངུར་ཆུ་ལ་ཞུགས་ནས་དལ་བུར་རྒྱུ་བ་
ཇི་བཞིན་ལམ་གྱི་གཡས་གཡོན་སོགས་སུ་ཚོང་ཟོང་ཐང་མར་བརྡལ་བ་ལས་
མིག་གི་དབང་བོ་ཅིག་ཅར་དུ་འཕྲོག་པའི་བལ་འཐག་ཐོན་རྫས་དང་མོ་ལུགས་
ཕོ་ལུགས་ཀྱི་ལྭ་བ་ཆེ་མ་ཆུང་གསུམ་སོགས་མཐོང་ནས་ཀུན་སྐྱིད་ཀྱིས་རང་
གི་ལུས་རྒྱབ་ཏུ་སྒོར་སྟོང་ཕྲག་འགའི་རིན་ཐང་ཡོད་པ་དེ་བརྗེད་དེ་ཕ་རོལ་གྱི་
དངོས་པོ་རྣམས་ལ་འགྲམ་ཆུ་ལྡང་བའི་རྣམ་འགྱུར་རང་དབང་མེད་པར་མངོན།
ཉིན་ཞག་དྲུག་གི་ཡུན་ལ་སྲམ་གྱི་གྲ་ཁ་བསྣོག་པར་འཛེམ་དགོས་ཀྱིས་
ལངས་ལངས་ལ་བསྡད་པས་རྐང་བ་གཉིས་ཤིང་ལས་བྱས་པ་ལྟར་རེངས་པ་
དང༌། ད་ལྟ་ཁོ་མོས་ཕྲུག་ལྭ་ཕུད་དེ་སྒམ་ནང་ལ་བཅུག་རྗེས་ཕལ་ཆེར་ཁུར་བོ་
ལྕི་མོ་ཞིག་མར་ཕབ་པའི་སྣང་བ་སྐྱེས་བྱུང་། ཀུན་སྐྱིད་ཀྱིས་སྒམ་ཁ་རྒྱག་ཞོར་
དུ་བསམ་བཞིན་ཁྱོ་བོས་གོ་ཐུབ་ཐུབ་བྱས་ནས “བདེ་བར་གཉིད་ལ་ཞུགས་དང་
སང་ལོའི་ད་ཚོད་ཡང་ཁྱོད་ཁྲོམ་ཚོགས་སུ་གྱོན” ཟེར་ཡང་ཚེ་རིང་གིས་མ་
ཐོས་པ་ལྟར་གཏམ་ལན་གང་ཡང་མི་ལྡན་པར་ཡོད་སྐབས། ཕ་རྒན་ལྷུན་གྲུབ་
མགོ་ཀྲོག་ཀྲོག་དང་རྣམ་རིག་ཇེ་གསལ་དུ་སོང་བའི་ངང་ནས་ཕེབས་ཏེ། ཚེ་
རིང་ལ “ཁྲོམ་ཚོགས་སུ་མི་ཤོམ་ཅན་མང་ངམ།”
“མང་གི”
༄༅ 054 %
，



རྩྭ་ཐང་གི་ཉིན་ཐོ།
“སྲམ་ཆེན་པོ་འཐེན་པ་ཡོད་དམ།”
“ཡོད་ཀི”
ཚེ་རིང་གིས “མང་གི” དང “ཡོད་ཀི” ཙམ་མ་གཏོགས་རྒན་པོའི་འདོད་
པ་ཚིམ་པའི་ལན་ཞིག་མ་བཏབ་པས། ཕ་རྒན་ལྷུན་གྲུབ་ཁྲོ་ཉམས་དང་འཚུབ་
ཉམས་ཀྱིས་གོམ་པའི་འདེགས་འཇོག་སྒོ་ཕྱིར་བསྒྱུར་པ་རེད། ཁོང་སྡེ་བའི་སྲང་
བར་དུ་དལ་བུར་བསྐྱོད་པ་དང་མདུན་ཕྱོགས་ནས་མི་ཞིག་འོངས་པ་ན། མ་
གཞིར་གདོང་ཐུག་རྒྱག་མི་སྲིད་ནའང་ཁོང་གིས་བར་ཐག་དཔག་རྩིས་བརྒྱབ་སྟེ་
གོམ་པ་ཇེ་མགྱོགས་སུ་གཏོང་བའམ། ཡང་ན་དལ་བུར་བསྒྱུར་ནས་གདོང་ཐུག་
རྒྱག་ཏུ་བཅུག་ཀྱང་ཚང་མས་ཁོང་ལ “ཨ་ཁུ་གང་ལ་ཕེབས་སམ།” “དེ་རིང་ཨ་
ཁུ་ཁོམ་སོང་ངམ” ཞེས་པ་སོགས་སྤྱིར་བཏང་གི་འཚམས་འདྲི་ཙམ་མ་གཏོགས་
སྔོན་ཆད་ལྟར “ལྷ་རྩེའི་ཐོག་ཨ་ཁུ་ཚང་གི་ཕྲུག་ལྭར་འགྲན་ཐུབ་མཁན་གཅིག་
ཀྱང་མེད།” “ཨ་ཁུ་ཚང་གི་ཕྲུག་ལཱ་ད་ཐེངས་སྒོ་མེ་སྟོད་སྨད་བར་གསུམ་ལ་
གྲགས་ཐལ” ཞེས་ཟེར་མཁན་གཅིག་ཀྱང་མ་བྱུང་བས། རྒད་པོའི་ཕྱི་ཚུལ་དུ་
འགྱུར་ལྡོག་སྤུ་རྩེ་ཙམ་ཡང་མི་སྣང་ནའང་ནང་དུ་དབུགས་སྟོད་ལ་འཚང་ཞིང་
ངག་ནས་རང་གིས་ཀྱང་མ་ཤེས་པར “ལྟས་ངན། ད་བར་དུ་སྒོ་མེ་གཞུང་ནས་།
ངའི་ཕྲུག་ལཱར་འགྲན་ཐུབ་མཁན་ཞིག་རི་བོང་གི་རྭ་ཡིན་ན། ད་ཐེངས...“དཔེ་
མི་སྲིད། དཔེ་མི་སྲིད” ཟེར་བཞིན་སོང་སྟེ་སྡོང་རྒན་སྐམ་པོ་ཞིག་ལ་ཐོགས་པས་ད་
གཟོད་གཉིད་ལས་སད་པ་ལྟར་སངས་ཤིང་ཡར་ལྟ་མར་ལྟ་འགའ་བྱས་རྗེས། ཡང་
སེམས་སུ་ད་ཅིའི་མི་དེ་རྣམས་མཚན་སྙན་གྲགས་ཀྱི་རིན་ཐང་མི་ཤེས་པའི་བ་གླང་
ལྟ་བུ་ཡིན་གཤིས། ངའི་ཡིད་ཕམ་དོན་མེད། དེ་བས་མི་འགའ་རེ་འདུས་ནས་
ཁྲོམ་ཚོགས་ཀྱི་གནས་ཚུལ་དངོས་གླེང་སར་སོང་ནས་ཉན་ན་གསལ་བོ་ཞིག་
255



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རྟོགས་ཐུབ་སྙམ་ཞིང་། དེའི་མུར་དབུ་གྱེན་ལ་བཏེགས་ཏེ་མིག་སྔོ་རིལ་དུ་སྐོར་
བཞིན་གཡས་ཕྱོགས་སུ་མི་མི་ཉུང་བ་ཞིག་སྐོར་ཚོགས་སུ་འདུས་འདུག་པའི་ཉེ་
སར་བཅར་བ་ན། སྐྱེས་པ་ཞིག་གིས “ཨ་ལ་ལ། ད་ཐེངས་སྒོ་མེ་གོང་མ་ཚང་གི་
སྟག་ཤར་དེའི་ཤོམ་ད་ཤོམ་རེད་ཡ” ཟེར་བར་གཞན་ཞིག་གིས་དགག་པའི་ཚུལ་
གྱིས “དེར་བལྟས་ན་སྒོ་མེ་ཞོལ་མ་ཚང་གི་ཨ་ཁུ་དེའི་ཤོམ་མི་ཡག་གམ། རྐང་
ལ་འཇུར་རྟ། རྒྱབ་ལ་ཐེར་མ། མགོ་ལ་ལི་མོ། གདོང་ལ་ཤེལ་མིག དེའི་ཉམས་ནི་
ཉམས་རེད” ཟེར། ཡང་གཅིག་གིས “ངས་བལྟས་ན་འབལ་གཞུང་རིང་མོའི་
ཨ་ཅེ་དེའི་ཡན་ན་གཅིག་ཀྱང་མེད། མགོ་ཡི་མེ་ཏོག མགྲིན་གྱི་སྐེ་རྒྱན། བྲང་གི་
གའུ། ལུས་ཀྱི་གོས་ལཱ། རྒྱབ་ཀྱི་བྱུ་རུ། རྐེད་པའི་སྐེ་རགས་དང་གྱོན་པའི་ཚི་ལེན་
ཡང་ཨ་ཅེ་དེའི་ལུས་སྟེང་ན་ཅི་འདྲའི་རན་པ་ཞིག་རེད་ཨང་།” “ངས་བལྟས་
ན་དུང་དཀར་ཐང་གི....“ངས་བལྟས་ན...* ཚང་མས་འཚང་ཁ་ཤིག་ཤིག་
གིས་རང་རང་གི་འདོད་པ་བཤད་ནའང་། ཨ་ཁུ་ལྷུན་གྲུབ་ཚང་གི་མནའ་མའི་
ཆུ་ཕྲུག་དང་སྲམ་གྱི་ཆེ་ཆུང་གླེང་མཁན་མི་གཅིག་ཀྱང་མ་བྱུང་བས་རྒད་པོ་རེ་
ཞིག་ལ་གཟུགས་མགོར་མི་ལྕོགས་པ་ལྟར་གྱུར་ཏེ་སྤྱན་ལམ་རབ་རིབ་ཏུ་གྱུར་
ནའང་། ལམ་སང་བློ་བག་དོད་པོར་བསྐྱངས་ཤིང་རྐང་འཇབ་ལག་འཇབ་ཀྱིས་ཕྱི་
བསྣུར་བརྒྱབ་སྟེ་མི་ཚོགས་དང་ཅུང་རིང་བའི་སར་ད་གཟོད་ཁ་ཕྱིར་འཁོར་ཞིང་
ཁྱིམ་དུ་ལོག་པའི་གོམ་འགྲོས་ཧ་ཅང་ལྕི་ཉམས་ཀྱིས་གཅིག་རེ་གཅིག་རེ་བྱས་ཏེ་
སྤོས། ཏན་ཏན་ཕྱིར་ཕེབས་པའི་སྐབས། མདུན་ཕྱོགས་སུ་ན་གཞོན་ཕོ་མོ་སྐོར་
ཞིག་གིས་མིག་དབང་འཕྲོག་པའི་གྱོན་ཆས་གྱོན་ཏེ་ཧབ་ཆ་རྒྱག་བཞིན་འགྲོ་བ་
མཐོང་བས། ཨ་ཁུ་ལྷུན་གྲུབ་ཀྱིས་མིག་ཟིམ་ཟིམ་རྡེབ་བཞིན་དེ་རིང་དུས་ཆེན་
ཞིག་གམ་ཡང་ན་མི་ཚང་ག་གེ་མོ་ཞིག་གིས་སྟོན་མོ་བཤམས་ཀིན་ཡོད་དམ་
* C5%ཉྩ



རྩྭ་ཐང་གི་ཉིན་ཐོ།
བསམ་བཞིན་ཁོ་ཚོ་ཕྱོགས་གང་དང་རྒྱུན་ཆ་ཅི་འདྲ་བ་ཞིག་སྨྲས་འདུག་པར་
བལྟ་སྙམ་སྟེ་ཞིབ་ཏུ་བལྟས་པ་ན། ཚང་མའི་ལུས་ལ་རིན་པོ་ཆེའི་རྒྱན་ཆ་མིག་ལ་
འཚེར་བ་བཏགས་པ་མི་མཐོང་བར་འཇོར་དང་ལྕགས་ཁེམ་སོགས་ཞིང་ལས་ཡོ་
ཆས་ཐོགས་ཏེ་ཞིང་ཁའི་ཐད་དུ་བསྐྱོད་སོང་བ་དང་། ཡུད་ཙམ་ན། དྭངས་ཤིང་
གསལ་བའི་དགོད་སྒྲ་ཞིག་གྲགས་འོང...
(1987ལོའི《སྦྲང་ཆར》དེབ་གསུམ་པ་ལས་བདམས)
ཙྩ 257 ཉྩ,



༤༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
གླག་སྦྲུལ་མི་གསུམ་གྱི་གཏམ་རྒྱུད།
རིན་ཆེན་བཀྲ་ཤིས།
བར་སྣང་ནི་གཡུ་ཞུན་དྭངས་མས་ལན་བརྒྱར་བྱུགས་པ་ཇི་བཞིན་གཡའ་
དག་ལ། རི་ཀླུང་གིས་སྔོ་ལྗང་ནགས་ཚལ་གོས་སུ་གྱོན། ཀྱེ་མ། མཛེས་ཤིང་ལྟ་ན་
སྡུག་པའི་མཛེས་ལྗོངས་འདིས་ས་གཞི་འདིའང་གསོན་ཉམས་ལྡན་དུ་བཅུག གློ་
བུར་དུ། སྟོང་བའི་དབྱིངས་རུམ་ནས་ནག་ཐིག་ཅིག་མངོན་པ་དང་། ནག་ཐིག་དེ་
ཇེ་ཉེར་བཅར་ཚེ་གླག་མོ་ཞིག་གིས་གཤོག་སྒྲོ་བཅུམས་ནས་མར་མཆོང་བཞིན་
པ་ཤེས་ཐུབ། ཡིན་ནའང་། གླག་མོ་དེ་ཚང་ཚིང་འཁྲིགས་པའི་ནགས་ཚལ་དུ་
སླེབས་ལ་ཉེ་སྐབས། གཞུ་མཆོག་དཀར་གྱི་རྒྱུད་ལས་ཤོར་བའི་མདའ་མོ་ཞིག་
དང་འདྲ་བར་ཨ་སྔོན་དབྱིངས་སུ་འཕུར་བ་དང་། དེ་ནས་ཡང་ཇེ་དམའ་རུ་གྱུར་
ཏེ་ནགས་གསེབ་ཏུ་ཁྲ་འཚུབ་སེ་བཅུམས་མ་ཐག གཤོག་འགྱུར་ཞིག་བྱས་ཏེ་ཤ་
རྡོག་ཅིག་ཁྱེར་ནས་ཕ་རོལ་གྱི་བྲག་སྐྱིབས་སུ་འཛུལ་སོང་།
“ཨ” ཞེས་ཁོའི་གདོང་གློ་བུར་དུ་དམར་ནག་ཏུ་གྱུར་ཅིང་གཅན་གཟན་
གྱིས་ངར་སྐད་སྒྲོག་པ་བཞིན་རྒྱང་རིང་དུ་འཕུར་བའི་གླག་མོ་ལ “ཁྱོད་ཀྱིས་
སྒུགས་དང་། ནམ་ཞིག་ངས་ཁྱོད་མ་བསད་ན་ང་མི་མིན་ཡ” ཞེས་སྡིགས་མཛུབ་
བསྟན། ཁོའི་ལུས་གཟུགས་ལྕང་ལོ་གསིག་པ་ལྟར་འདར་ཞིང་སེམས་བློང་བློང་
བོར་གྱུར་ནས་རེ་ཞིག་ལ་དེ་གར་སྐྱ་སྒང་ངེར་ལུས། བྲག་ཅ་དང་བསྡོངས་པའི་
5
@



རྩྭ་ཐང་གི་ཉིན་ཐོ།
ངར་སྐད་ནི་རི་ཀླུང་ཡོངས་སུ་ཁྱབ་པས་སྲོག་ཆགས་ཐམས་ཅད་འཇིགས་སྐྲག་
གི་ངང་ནས་ཧྲག་ཧྲག་ཧྲག་འུར་ཟིང་ངེར་ནགས་གསེབ་ནས་ཕར་འབྲོ་ཚུར་
འབྲོ་བྱས། །
གླག་མོ་འདིའི་ལོ་རྒྱུས་ཁོའི་སེམས་ན་ཁྲིགས་ཁྲིགས་ཡིན། གླག་ཚང་ནི་
མདུན་ཕྱོགས་ཀྱི་ཆེས་མཐོ་བའི་བྲག་རིའི་སྲུབས་ན་ཡོད་ལ། གླག་ཚང་གི་སྒོ་
ཁར་ཆུག་པ་བཏང་ནས་དཀར་བོར་སྣང་བས། གང་ནས་བལྟས་ཀྱང་མི་མཐོང་
བའི་དཔེ་མི་སྲིད་རུང་ཤིན་ཏུ་མཐོ་བའི་རྐྱེན་གྱིས་གནམ་སྔོན་པོ་དང་སྤྲིན་དཀར་
པོ་གཉིས་ཀྱི་མཚམས་སུ་མཆིས། ནམ་རྒྱུན་རབ་ཏུ་དཀར་པོའི་ཆུ་འཛིན་གྱི་ཕུང་
བོ་གླག་ཚང་གི་ཁུང་སྒོར་རྒྱུ་ཐེངས་རེར་གླག་ཚང་དེ་སེང་རས་དཀར་པོ་ཞིག་
གིས་གཡོགས་པ་ཇི་བཞིན་ལྟ་ན་སྡུག་ཅིང་། སྐབས་སྐབས་སུ་སྦྲང་ཆར་བསིལ་མ་
ཟིམ་ཟིམ་དུ་བབས་པར་ཉི་ཟེར་གྱི་ཁུ་བས་མྱོང་ཚེ། ཁ་དོག་སྣ་བདུན་བཀྲ་བའི་
འཇའ་ཚོན་སྤུངས་སེ་སྣང་ཞིང༌། དེ་ནི་དཀར་གསལ་བཞིན་རས་མངོན་པར་
བཀྲ་བའི་མཛེས་མ་ཞིག་གིས་ལུས་ལ་རྒྱན་གོས་སྣ་ཚོགས་ཀྱིས་སྤྲས་ཤིང་མིག་
འབྲས་ཟུང་གཡོ་བ་ཇི་བཞིན་ལྷག་པར་དུ་མཛེས་ཤིང་ཡིད་དུ་འོང་བ་ཞིག་རེད།
དེའི་ཕྱིར་གླག་མོ་འདི་རྟག་ཏུ་རྨིས་མི་ཚར་བའི་རྨི་ལམ་གྱི་ཞིང་ཁམས་སུ་གནས་
ཤིང་སྤྲིན་རྣམས་བཞུད་ཚེ་ནམ་མཁའ་སྔར་བཞིན་སྔོ་ཞིང་དྭངས་ལ་ས་གཞིའང་
སྔོ་ལྗང་ངེར་མངོན།
..“གླག་མོ་དེར་ཕྲུ་གུ་གཉིས་སྐྱེས་ནས་ཅང་མ་འགོར་ཞིང་། གླག་ཕྲུག་
དེ་གཉིས་ནར་མ་སོན་པས་ཚང་སྒོར་འཕུར་མི་ཐུབ་ལ། གལ་ཏེ་ཚང་སྒོར་འཕུར་
རུང་འཚོ་བ་རོལ་མི་ནུས། གློག་ཕྲུག་གཉིས་ཉིན་རེ་བཞིན་ལག་ཆགས་པ་མཐོང་
ཚེ། གླག་མོས་སེམས་བདེ་བདེ་དང་བློ་ལྷོད་ལྷོད། དགའ་སྤྲོ་སྤྲོ་བཅས་ཀྱི་རྣམ་
༄༅ O59



ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
འགྱུར་སྟོན་ཞིང་། དུས་རྒྱུན་དུ་སྤྲིན་དཀར་གྱི་ལྭ་བས་ཁོ་མོ་མ་བུ་གསུམ་བཀླུབས་
པ་ན། གླག་ཕྲུག་གཉིས་དངངས་སྐྲག་སྐྱེས་ནས་ཨ་མའི་ཡངས་ཤིང་དྲོ་བའི་
གཤོག་ཟུང་གི་འོག་ཏུ་འཛུལ་ནས་མགྲིན་པའི་ཁུགས་ལས་འཇིགས་སྐྲག་གི་འོ་
དོད་དང་སྨྲེ་ངག་འདོན་ལ། གླག་མོས་ཀྱང་འཇམ་མཉེན་གྱི་གཤོག་སྣེས་གླག་
ཕྲུག་ལ་བྱིལ་བྱིལ་བྱེད་པར་མ་ཟད། ནང་དུ་གུག་པའི་མཆུ་ཏོས་ཀྱང་གླག་ཕྲུག་གི་
གཤོག་པར་ཤད་པར་བྱེད། གླག་ཕྲུག་གཉིས་སྐྱེས་པ་ནས་བཟུང་གླེག་མོའི་སེམས་
སུ་དགའ་སྣང་དང་སྡུག་སྣང་གཉིས་མཉམ་དུ་སྐྱེས། རྒྱུ་མཚན་ནི། ཕྱིས་སུ་གླག་
ཕྲུག་གཉིས་ལ་གཤོག་རྩལ་རྒྱས་ཚེ། གླག་མོས་སྔོན་ཆད་ལྟར་ཁ་ཟས་འཚོལ་བར་
སྡུག་བསྔལ་མྱོང་མི་དགོས་ཤིང་། ཁོ་མོ་ཤི་རག་བར་དུ་ཕྲུ་གུ་གཉིས་ཀྱིས་ལྟོ་ཆས་
བཙལ་ནས་གསོ་བའང་ཁོ་ཐག་རེད། ཡིན་ན་ཡང་། ད་ལྟ་ཁོ་མོས་ངལ་གསོ་ཙམ་
ཡང་བྱེད་མི་ཕོད་པར་རྒྱུན་དུ་ཤ་ལས་ཆད་པའི་ཕྲུ་གུ་གཉིས་ཀྱི་ཆེད་དུ་ལྷགས་
བསེར་བུ་རྩམ་སྐྱ་འགམ་འགམ། ཁངས་བད་དཀར་ཕྱིང་སྐྱ་གོན་གོན་བྱེད་པ་
དང་། སྤྲིན་དཀར་ཐོད་དུ་བཟུང་། ས་ནག་གཤོག་པས་བཅལ་ནས་ཉིན་མཚན་
དུས་དྲུག་ཏུ་ནངས་སྔ་ལངས་དང་དགོང་འཕྱི་ཉལ་གྱིས་དཀའ་སྡུག་གྲངས་མེད་
པ་ཞིག་མྱོང་དགོས་པ་དེ་རེད། ཁ་སང་ནས་བཟུང་གླག་མོས་ཕྲུ་གུ་གཉིས་ཁྲིད་
ནས་མུ་མཐའ་བྲལ་བའི་ནགས་ཀློང་ཆེན་པོ་ལས་དུག་སྦྲུལ་དང་རི་སྐྱེས་འཛིན་
ཚུལ་དང་། བཟུང་རྗེས་གནམ་ལ་འཁྱེར་ཚུལ་སོགས་བསླབས། འོན་ཀྱང་གླག་
ཕྲུག་གཉིས་ལ་ཉམས་མྱོང་མེད་ཕྱིར་ཕལ་ཆེར་ཐེངས་འགར་ལྗོན་པའི་ཡལ་ག་
ལ་ཐོགས་པ་རེད། ཁོ་མ་བུ་གསུམ་གྱི་འཚོ་བ་ནི་འདི་འདྲའི་དཀའ་ཁག་དང་ཉེན་
ཁ་ཆེ་ལ། དགའ་སྤྲོའི་རྣམ་པ་ཞིག་ཀྱང་འདྲེས་ཡོད་དོ། །
དེ་སྔོན་གླག་མོས་ཤ་རྡོག་དེ་ཕྲོགས་མ་ཐག་སེམས་ཁོང་གི་སྙིང་དང་དཔྲལ་
༄༅ O6O



རྩྭ་ཐང་གི་ཉིན་ཐོ།
བའི་མིག་ལྟ་བུའི་ཕྲུ་གུ་གཉིས་ཀྱིས་ཁ་ཆེས་ཆེར་གདངས་ཏེ་འདྲེན་བྱེད་ཟུང་
གནམ་ལ་ཕྱོགས་ནས་སྒྲ་སྣ་ཚོགས་སྒྲོག་པའི་རྣམ་པ་དེ་ཡིད་ལ་དྲན་པས་རྟབ་
རྟབ་པོར་གླག་ཚང་དུ་འཕུར།
གླག་ཚང་དུ་སླེབས་དུས། ཕྲུ་གུ་གཉིས་ཨ་མའི་མདུན་དུ་མཆོངས་ཡོང་
ནས་འཚང་ཁ་ཤིག་ཤིག་རྒྱག་བཞིན་མིག་ཟུང་གིས་ཧུར་རེར་བལྟས། གླག་མོས་
ཤུགས་རིང་ནར་ནར་འབྱིན་བཞིན་ཤ་རྡོག་དེ་ལ་མཆུ་རྣོན་གྱིས་ལན་འགར་
བསྣུན་རྗེས་ཕྲུ་གུ་གཉིས་ཀྱིས་ཀྱང་བྱིའུས་རྒུམ་བུ་འཐུ་བ་བཞིན་སྐད་ཅིག་གི་
རིང་ལ་ཟོས། གླག་མོས་ཚུལ་དེ་མཐོང་ནས་བརྗོད་ཡུལ་ལས་འདས་པའི་དགའ་
སྤྲོས་བརྟས་ཤིང་། ཕྲུ་གུ་གཉིས་ཀྱི་ཕོ་བ་འགྲངས་རྗེས་སླར་ཡང་ནག་ཅིང་གུག་
པའི་མཆུ་ཏོས་གཤོག་སྒྲོ་ཤད་པར་མ་ཟད། གཤོག་སྣེ་ཡིས་ཕྲུ་གུ་གཉིས་ཀྱི་མགོ་
བོར་བྱིལ་བྱིལ་བྱས་ཤིང་། ཕྲུ་གུ་གཉིས་ཀྱིས་ཀྱང་ཕན་ཚུན་གྱི་གཤོག་སྒྲོ་ཤད།
གླག་མོའི་རེ་བ་ཡོད་དོ་ཅོག་ཕྲུ་གུ་གཉིས་ལ་བཅོལ་ཡོད།།
ངལ་གསོས་རྗེས། ཕྲུ་གུ་གཉིས་ཀྱི་དོན་དུ་གླག་མོ་བར་སྣང་ནས་ལྷབ་ལྷུབ་
ཏུ་བསྐྱོད་པའི་ཤིང་ལོ་ཞིག་དང་མཚུངས་པར་མཐའ་ཡས་པའི་ནགས་ཀློང་དུ་
ཉིན་དེའི་གཟན་འཚོལ་བར་ཕྱིན། ཁོ་མོའི་གཤོག་ཟུང་ཉི་ཟེར་གྱི་ཁུ་བའི་འོག་
ནས་ནག་རུབ་རུབ་བྱེད་པ་དང་། ཉི་མ་ནི་ཁོ་མོའི་སྟེང་དུ་ཡོད་ལ། མུ་མཐའ་
བྲལ་པའི་ནགས་ཀློང་ནི་ཁོ་མོའི་གཤོག་འོག་ན་གནས། བསེར་བུ་རླུང་གིས་རམ་
འདེགས་ལ་བརྟེན་ནས་ཁོ་མོ་ཚང་ཚིང་འཁྲིགས་པའི་ནགས་ཚལ་དུ་འཕུར......
ཉི་མ་རི་རབ་ཀྱི་ཕག་ལ་བཞུད་ནས་ཟོར་དབྱིབས་ཀྱི་ཟླ་བ་ཞིག་འཁྱག་
སིབ་སིབ་ཀྱིས་གནམ་སྔོན་དྭངས་མོའི་ངོས་སུ་འཕོས་ཏེ། དངུལ་མདོག་གི་འོད་
ཟེར་གནམ་ས་བར་སྣང་ཀུན་ཏུ་ཁྱབ་ཅིང་། འཐོར་རླུང་དྲག་པོས་སྨྲེ་ངག་འདོན་
ཙྩ Oཉ1



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
པ་ནི་ནམ་མཁའི་སྐར་ཚོགས་ཐམས་ཅད་ས་ལ་གཡུགས་འདོད་པ་ལྟར་འཇགས་
ཐབས་ཤིག་གཏན་ནས་བྲལ། ཁོས་དེ་རིང་རི་བོང་ཞིག་བསད་པའི་ཤ་འཕྲོ་དེ་
གླག་མོས་ཕྲོགས་སོང་བས་གྲོད་ཁོག་ལ་ལྟོགས་པའི་མེ་འབར་ཞིང་། ལྕེ་གྲོད་
སྐོགས་བཞིན་དུ་བསྐམས། ཁ་ཀོ་སྐམ་བཞིན་དུ་གྱོང་ནས་ཡིད་མུག་སྟེ་ཕ་བོང་
ཆེན་པོ་ཞིག་གི་རྩ་ནས་མེ་སྒོང་རྗེས་གླེག་མོ་གསོད་པའི་ཐབས་བཀོད་བཙལ།
ཁོས་འདང་བརྒྱབ་ཀིན་བརྒྱབ་ཀིན་འཚིག་པ་ཟོས་ཤིང་སེམས་སྡུག་གིས་ཁེངས་
ཏེ་ཧར་གྱིས་ཡར་ལངས་ནས། ཨམ་གཙིགས་བསྡམས་ཤིང་རྩི་སྤུང་ཞིག་ལ་རྡོག་
ཐོས་གཞུས་ཏེ་མགོ་ལག་པས་འཕྲུག་བཞིན་སླར་ཡང་ཐང་ལ་ཙོག་པུར་བསྡད།
“གླག་མོ་ཁྱོད…...” ཁོ་འུ་ཐུག་ནས་གནམ་ལ་བལྟས་ཏེ་འོ་དོད་འབོད་
ལ། བསམ་ཚུལ་སྤྲིན་ཁ་འཐབ་འཐབ། སྡུག་བསྔལ་རྦ་རླབས་འཁྱུག་འཁྱུག
འཆར་སྣང་གློག་དམར་འཁྱུག་འཁྱུག་བྱེད་བཞིན་ད་ལྟ་ཉིད་དུ་གླག་མོ་དེ་ཤ་
ཉོག་རུས་ཉོག་བྱེད་དགོས་སྙམ་བྱུང་། ཁོས་བསམ་གྱིན་བསམ་གྱིན་ཁ་ཁྲོ་ཁ་ནས་
ལངས་ཤིང་ཞེ་ཁྲོ་གཏིང་ནས་ལངས་པར་མ་ཟད། རྣ་བར་འུར་ཁྲོག་ཁྲོག་གྲག་
བཞིན་པའི་སྣང་བ་ཞིག་ཀྱང་སྐྱེས། “ཨ། རེད། རེད། ” ཁོས་གློ་བུར་དུ་གླག་མོ་
གསོད་པའི་ཐབས་ཤིག་རྙེད་དོ། །
དེ་རིང་ཡང་ཀུན་གསལ་སྒེག་མོས་འཛུམ་མདངས་ལྷུག་པར་གྲོལ་བའི་
བཞིན་རས་སྔོ་ལྗང་ལྗང་གི་ནགས་ཚལ་ལ་སེར་སྣ་སྤུ་ཙམ་ཡང་མེད་པར་ངོམ་
འདུག ཁོར་ཡུག་གི་འཇིག་རྟེན་ལ་གྲག་འགུལ་ཅི་ཡང་མེད་པར་དབེན་ཞིང་
ཁུ་སིམ་མེར་འདུག་མོད། སྐབས་རེར་དྲི་བཞོན་དལ་བུར་ལྡང་ཚེ་ལྗོན་པའི་
ལོ་མ་ཐོར་རེ་བ་རྣམས་ས་ལ་འཕེན་པར་བྱེད་ཅིང་། ཆུ་ཕྲན་གྱིས་རི་ཀླུང་གི་
དལ་འཇགས་ཀྱི་རྨི་ལམ་བསམ་གཟས་ནས་དཀྲོགས་འདོད་པ་ལྟར་སྙན་ཞིང་
» O62 ༄༅



རྩྭ་ཐང་གི་ཉིན་ཐོ། ཁུa.
འཇེབས་པའི་གླུ་དབྱངས་བར་མེད་དུ་སྒྲོག་བཞིན་གཟར་མོ་རི་ལས་འབབ་ལ། །
བྱ་བྱིའུ་འགའ་ཡང་སྡོང་ལོའི་ཕག་ནས་སྐད་གསང་མཐོན་པོས་ཅ་ཅོ་སྒྲོག་བཞིན་
ཡོད། ཁོ་ཞག་གང་བོར་གཉིད་མ་ཁུགས་པས་མིག་འབྲས་གཉིས་ཀྱི་སྟེང་དུ་ཁྲག་
རྩ་སྡོམ་གྱི་དྲ་བ་འཐེན་པ་ལྟར་སྣང་ལ། ཁ་ངོ་ཐམས་ཅད་སྔོ་དྲུག་གེར་མདུན་གྱི་
ཐལ་ཕུང་དཀྲུག ཁོའི་ཁོང་ཁྲོ་མཆིས་སོ་ཅོག་གླག་མོར་གཏད་ཡོད་པས་གླག་མོ་
དེ་མ་བསད་ན་ཡིད་སེམས་ག་ལ་བདེ། མདང་དགོང་ཁོས་རྙི་བཙུགས་ནས་དེ་ཕོ་
ཞིག་བཟུང་ཞིང་མེ་ཕུང་གིས་གཞོབ་ཐུལ་ལེར་གཤོག་ཟུང་བསྲེགས་ཏེ་སྤེན་མའི་
ཡལ་གའི་སྟེང་དུ་བཏགས་ཤིང་། དེ་ཕོ་དེར་འཇིགས་སྐྲག་སྐྱེས་ནས་མགྲིན་པའི་
ཀློང་ལས་སྒྲ་སྣ་ཚོགས་སྒྲོག་བཞིན་ཕར་ལྡིང་ཚུར་ལྡིང་བྱེད་ཅིང་། བྱ་བྱིའུ་ཐམས་
ཅད་འུར་ཟིང་ངེར་ལྗོན་པའི་གསེབ་ནས་ཕར་ཕུར་ཚུར་འཕུར་བྱས་པས། ཁོའི་
སེམས་རེ་ཞིག་ལ་དྲོད་སྣང་གིས་ཁེངས་ཤིང་། གསོམ་སྡོང་ཞིག་གི་རྩེ་ནས་སྒྱུར་
སྐུར་བྱས་ཏེ་བསྐུངས་སོ། །
གླག་མོ་མ་བུ་གསུམ་གྱིས་ཁ་སང་དུག་སྦྲུལ་འགའ་བཟུང་ཡོང་བ་དེ་ཟོས་
ཚར་རྗེས། ཕྲུ་གུ་གཉིས་ཀྱི་ཕོ་བ་ད་རུང་མ་འགྲངས་པས “ཨེ—ཨེ—” ཞེས་ཨ་
མའི་སེམས་དཀྲུག་བྱེད་ཀྱི་སྒྲ་སིང་སིང་དུ་སྒྲོག་ཅིང་། རེ་སྲེད་ཆེ་བའི་མིག་ཟུང་
དུ་མཆི་མ་གོ་རོ་རོ་འཁྱིལ་ནས་ཨ་མའི་ངོ་ལ་ལྟ་བཞིན་འདུག གླག་མོས་བློ་མ་
བདེ་བར་ནགས་ཀློང་གི་འཇིངས་ལ་ལྟ་ཙམ་བྱས་མོད། ཐང་ཆད་དྲགས་པས་ཡུད་
ཙམ་ལ་མིག་བཙུམས་ནས་གཉིད་དུ་ཡུར།
“ཨེ–” གླག་ཕྲུག་གཉིས་ཀྱིས་སླར་ཡང་ཨ་མའི་གཉིད་དཀྲོགས་སོང་། ཨ་
མས་ཨེན་ཙམ་ལ་བསམ་བློ་བཏང་རྗེས་འཇམ་མཉེན་གྱི་གཤོག་སྣེས་ཕྲུ་གུ་གཉིས་
ཀྱི་སྟེང་དུ་གཞུས་ཙམ་བྱས་པ་དང་། གླག་ཕྲུག་གཉིས་ཀྱིས་ཀྱང་ཨ་མའི་བསམ་
9 263 རྒྱུ



མས་
ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཚུལ་ཇི་མ་ཇི་བཞིན་དུ་རྟོགས་སོང་། མ་གཞིར་། ཨ་མས་ཁོ་གཉིས་ཀ་ཁྲིད་ནས་ལྟོ་
ཆས་འཚོལ་དུ་འགྲོ་རྒྱུ་རེད། །
“ཨེ—” གླག་མོ་ཚང་སྒོར་འཕུར་རྗེས་མགོ་བོ་ཕྱིར་འཁོར་ནས་ཕྲུ་གུ་
གཉིས་ཀ་བོས། གླག་ཕྲུག་གཉིས་ཀྱི་གཤོག་རྩལ་གཉོམ་པའི་རྐྱེན་གྱིས་ཨ་མས་
ལམ་ཐག་ཐུང་ངུ་རེར་ཁྲིད་པ་དང་ངལ་གསོ་རེ་བྱས། །
བྱ་གླག་གིས་བར་སྣང་ནས་ཕྱོགས་གང་དུ་བལྟས་ཀྱང་མི་མཐོང་བའི་
དངོས་པོ་མེད་ཕྱིར། ཁོ་མོ་མ་བུ་གསུམ་གྱིས་ཀྱང་ནགས་ཀློང་གི་འཇིངས་སུ་སྤེན་
གཞོང་ཞིག་ཡོད་པ་དང་། དེ་རུ་དེ་ཐོ་ཞིག་འཕུར་ལྡིང་བྱེད་བཞིན་པ་འདྲེན་བྱེད་
ཀྱི་ཡུལ་དུ་གྱུར། ཐམས་ཅད་ཀྱང་ཁ་སང་དང་མི་འདྲ་བར་འགྱུར་ལྡོག་བྱུང་ཡོད་
པ་དང་འདྲ་ལ། ཐམས་ཅད་ཀྱང་ཁ་སང་བཞིན་དུ་འགྱུར་ལྡོག་ཅི་ཡང་མ་བྱུང་
བ་དང་མཚུངས། དུས་རྒྱུན་དང་མི་འདྲ་བ་ནི་ནགས་གསེབ་ནས་དུ་བ་སྔོ་ལིང་
ལིང་ཞིག་འཕྱུར་གྱིན་གདའ། གླག་མོས་ཕྲུ་གུ་གཉིས་རྗེས་སུ་བསྐྱུར་ནས་མྱུར་དུ་
སྤེན་གཞོང་དེའི་སྟེང་དུ་འཕུར་མོད། ཡིན་ནའང་ས་དེར་སླེབས་མ་ཐག་གློ་བུར་
དུ་ནམ་མཁའི་མཐོངས་སུ་འཕུར། གླག་མོ་ཐེ་ཚོམ་དང་བཅས་སྤེན་གཞོང་དེར་
ཐེངས་གསུམ་ལ་ལྡིང་སྐོར་བྱས་རྗེས་ཐག་ཧྲུལ་ཆད་ཆད། འབྲེང་ཧྲུལ་ནར་ནར་
གྱིས་སྤེན་གཞོང་གི་དེ་ཕོ་དེའི་སྟེང་དུ་བཙུམས། །
“སྐག—” གླག་མོས་དེ་ཕོ་འཛིན་པའི་སྐད་ཅིག་གི་རིང་ལ་གནམ་
ལྕགས་ཀྱི་ཐོག་མདའ་འཕངས་པ་ལྟར་དུ་སྨུག་ཅིག་འཕྱུར་ནས་ཁོ་མོ་ས་ལ་
འཕངས་བྱུང་། ཨ། གླག་མོས་རང་ཉིད་འཆི་ཐག་མི་རིང་བ་རྟོགས་སོང་། དེའི་མི་
ཚད་ཁོག་པའི་ནང་གི་སྙིང་ཐིག མིག་གི་ནང་གི་ནག་ཐིག་ལྟ་བུའི་ཕྲུ་གུ་གཉིས་
བསྐྱུར་དགོས་ལ། ཚང་ཚིང་འཁྲིགས་པའི་ནགས་ཀློང་། སྟོང་ཞིང་ཡངས་པའི་
% 084 རྒྱུ



རྩྭ་ཐང་གི་ཉིན་ཐོ།
བར་སྣང་སོགས་ཀྱང་འདྲེན་བྱེད་ཀྱི་ཡུལ་དུ་མི་འགྱུར་བ་ཤེས་སོང་། དེ་རིང་ནི་
ཁོ་མོའི་ཚེ་ཟད་པའི་ཉིན་ཡིན་ལ། དེ་རིང་ནི་ཁོ་མོའི་ཚེ་མཇུག་རྫོགས་པའི་ཉིན་
མོའང་ཡིན། ཁོ་མོའི་རྡེབ་བཞིན་པའི་མིག་ཟུང་ལས་འཇིག་རྟེན་གྱི་འཚོ་བར་
ཞེན་ཆགས་ཆེ་བའི་རྣམ་པ་དེ་གསལ་བོར་མངོན་ཡོད། ཡིན་ན་ཡང་ཁོ་མོ་བཙན་
གྱིས་ལྔ་པའི་ལམ་དུ་བརྫངས་པ་རེད། གསོམ་སྡོང་གི་ཕག་ནས་མི་དེ་འབུ་དུང་
ཤུབས་ནས་བུད་པ་ལྟར་སྐྱ་ཧྲིལ་ལེར་མེ་མདའ་རིང་བོ་ཞིག་སར་དྲུད་ནས་གླག་
མོའི་མདུན་དུ་མཆོངས་བྱུང་། ཁ་སང་གླག་མོས་ཁོའི་ཟ་རྒྱུ་ཕྲོགས་པ་དང་། དེ་
རིང་ཁོས་གླག་མོར་སྐྱིན་ཚབ་ལེན་པའི་དུས་ལ་སླེབས། །
མུ་མཐའ་བྲལ་པའི་ནགས་ཀློང་གིས་ཁོ་མོའི་ཆག་སྒོ་ལ་སེམས་ཁུར་བྱེད་
པ་བཞིན་དལ་འཇགས་སེར་གནས་ཤིང་། ཤག་ཤག་ཏུ་བཞུར་བའི་ཆུ་བོས་ཀྱང་
ཁོ་མོར་མྱ་ངན་བྱེད་པ་ལྟར་བར་མེད་དུ་སྨྲེ་ངག་འདོན་བཞིན་མཆིས། བར་སྣང་
གི་གར་སྟེགས་སྟེང་དུ་ཉི་མ་དང་སྤྲིན་ནག་གཉིས་ཀྱིས་རང་རང་གི་རྩེད་མོ་སྣ་
ཚོགས་གླག་མོར་སྟོན་གྱིན་ཡོད་ལ། ཁ་དོག་སྣ་ལྔ་བཀྲ་བའི་མེ་ཏོག་གིས་མཆི་
མའི་ཚུལ་དུ་ཟིལ་བ་འགོད་པར་བྲེལ་ཞིང་། བྱ་བྱིའུ་རྣམས་ཀྱང་ཡ་ང་བའི་གནས་
དེར་འཇིགས་ནས་ཅ་ཅོ་སྒྲོག་བཞིན་ཐག་རིང་གི་གནས་སུ་འཕུར།
གླག་མོས་ཡང་ཡང་དུ་གཤོག་རྡེབ་བྱས་མོད། འོན་ཀྱང་རྡོ་ཕ་བོང་ཆེན་
པོས་མནན་པ་ཇི་བཞིན་ལུས་པོ་གཏན་ནས་མི་ཐེག་ཅིང་། བྲང་དཀྱིལ་དུ་འདབ་
ཆགས་སྟོང་ཕྲག་གིས་སྙིང་རྗེ་མེད་པར་སྤུ་གྲིའི་རྗེས་སུ་འགྲོ་བའི་མཆུ་ཏོས་སྒྲོ་སྤུ་
འབལ་བ་བཞིན་བསྲན་མི་ཚུགས་པའི་ན་ཟུག་དྲག་པོ་སྐྱེས་པར་མ་ཟད། དམར་
ནག་འདྲེས་མའི་ཁྲག་ཁུ་ཙར་རེ་གཤོག་འོག་དང་མཆུ་ཏོ་ལས་རྩྭ་དང་རྩི་ཏོག་གི་
རྩེ་མོར་བཞུར་ཞིང་། དེའི་སྟེང་དུ་ཉི་ཟེར་ཕོག་པས་དམར་ལམ་ལམ་བྱེད། ཀྱེ་མ།
C55



ས་པ་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འདི་ནི་ཁོ་མོའི་སྟེང་དུ་ཐེངས་དང་པོར་ལྷུང་བའི་ཡ་ང་ཞིང་འཇིགས་ཡེར་བའི་
སྡུག་བསྔལ་ཆེན་པོ་ཞིག་རེད་ཨང་། འདི་ནི་ཁོ་མ་བུ་གསུམ་གྱི་ཕོ་བ་མ་འགྲངས་
པར་ལ་ལུང་བ་བརྒྱུད་ནས་ལྟོ་ཆས་འཚོལ་བའི་དཀའ་ཁག་གི་འཚོ་བ་ལས་ཐུ་
ཞིང་། ཁོ་མོའི་སེམས་སུ་སྔར་སྐྱེས་མ་མྱོང་བའི་འཆི་བདག་གི་ཕོ་ཉའི་ཞགས་པ་
དེ་ལགས་སོ། །ཁོ་མོ་འབྲོ་མི་ཐུབ་ལ་འབྲོ་ཡང་མི་སྲིད། འཆི་ལམ་གྱི་མུན་པ་སྟུག་
པོས་ཁོ་མོའི་མིག་ཟུང་རབ་ཏུ་བསྒྲིབས་ཤིང་། ཚེ་སྲོག་གི་སྐུད་པའི་ཉག་ཇེ་ཕྲ་
དང་ཇེ་ཕྲར་གྱུར། གླག་མོས་མཆི་མ་ཤ་ར་ར་བཞུར་བའི་མིག་ཟུང་ཆེར་བགྲད་དེ་
དགུང་སྔོན་གནམ་ལ་བལྟས། ཁོ་མོ་འཕུར་བར་འདོད་པ་ནི་ད་རུང་ཐེངས་གཅིག་
ལ་དགུང་ཨ་སྔོན་དང་། བར་ཉི་ཟླ། དམའ་སྤྲིན་དཀར་ལ་ལྟ་བ་དང་། དེ་མི་ཚད་
ནམ་ཡིན་རུང་ཁོ་མོའི་གཤོག་ཟུང་ལ་རོགས་སྐྱོར་བྱེད་པའི་བསེར་མ་རླུང་གི་
བདེ་བ་མྱོང་རྒྱུ་དེ་རེད།
ཁོ་མོས་གཤོག་ཟུང་བརྐྱངས་ཤིང་ལུས་ཤུགས་ཡོད་ཚད་བཀོལ་ནས་འཕུར།
ཁོ་མོ་ཇེ་མཐོར་གྱུར་སོང་།
ཐོད་པའི་མིག་དང་བྲང་ཁོང་གི་སྙིང་དང་འདྲ་བའི་ཕྲུ་གུ་གཉིས་ཀྱིས་ཨ་
མ་འཕུར་རོ་སྙམ་པའི་དགའ་སྤྲོའི་དགོད་སྒྲ་སྒྲོག་པ་ཡང་གླག་མོའི་ཐོས་འཛིན་
ཟུང་དུ་བསྟུད་མར་གྲགས། ཀྱེ། སྙིང་དང་འདྲ་བའི་བུ་ཕྲུག ཁྱོད་གཉིས་འཆུགས་
པ་རེད། དེ་རིང་ནས་བཟུང་ཨ་མ་ཁྱོད་གཉིས་དང་འགྲོགས་ནས་དགའ་སྐྱོ་ཟུང་
ལྡན་གྱི་ཚང་དུ་འཕུར་མི་ཐུབ་ལ། ལྟོ་ཆས་ཀྱང་འཚོལ་མི་ནུས། རྗེས་ཕྱོགས་ཀྱི་
འཚོ་བ་ནི་ཁྱོད་གཉིས་ལ་རག་ལས་སོ། །
གླག་མོ་བར་སྣང་ནས་འདར་ཡོམ་ཡོམ་གྱིས་འཕུར་ཞིང་། ནུས་ཤུགས་
ཡོད་རྒུ་བཏོན་ཏེ་མགོ་བོ་བྱང་དུ་འཁོར་ནས་བྱ་ཚང་དེ་ལ་ལྟ་ཙམ་བྱས་པ་ན། ཁོ་
OO6



རྩྭ་ཐང་གི་ཉིན་ཐོ། ཉ
མ་བུ་གསུམ་གྱི་ཚང་སྒོར་སྤྲིན་དཀར་གྱི་ལྭ་བས་བཏུམས་ཡོད་པ་མཐོང་། ཨ་ཨ།
ཁོ་མོའི་རྨི་ལམ། ཨ་སྔོན་དུ་རྒྱུ་བའི་སྤྲིན་དཀར་དང་མཚུངས་པའི་རྨི་ལམ། དེ་
རིང་ནས་བཟུང་རྨིས་མི་སྲིད། ཁོ་མོ་ཉིལ་ལི་ལི་བར་སྣང་ནས་འཁོར་ཞིང་སེམས་
སྐྱ་མོ་འཁྱག་སིབ་སིབ་ཀྱིས་བྱ་ཚང་ལ་ལྟ་ཞིང་། ཁྲོམ་ཁྲོམ་དུ་བཞུར་བའི་མཆི་
མས་ཁོ་མོའི་ཚབ་བྱས་ནས་སྐད་ཆ་བཤད.....་
ཁོ་མོས་གཤོག་ཟུང་ལྷབ་ལྷུབ་ཏུ་རྡེབ་པ་དང་། ཡང་གློ་བུར་དུ་གཤོག་ཟུང་
བརྐྱངས། བལྟས་ཚོད་ཀྱིས་ཁོ་མོས་གཤོག་པ་བརྐྱངས་ནས་བར་སྣང་སྟེ་རྒྱ་ཆེ་
ཞིང་ཁུ་སིམ་མེར་གནས་པའི་མ་ཡུམ་ལ་འཁྱུད་པར་འདོད་པ་དང་མཚུངས་ཤིང་།
ད་དུང་འདི་ལྟར་བཤད་འདོད་དེ། “ནམ་མཁའ་ཡ། ང་ཁྱེད་དང་མི་འབྲལ། ཁྱེད་
ཀྱིས་ང་ལ་སྡོངས་གྲོགས་མཛོད་ཅིག ཁྱེད་ཀྱིས་ཀྱང་ངས་ཁྱེད་ལ་འཁྱུད་པ་ལྟར་
ཕྱག་ཟུང་གིས་ང་དམ་པོར་འཁྱུད་ཅིག ནམ་མཁའ་ལགས། ང་ལ་ནུས་ལྡན་གྱི་
གཤོག་ཟུང་སྩོལ་ཅིག ཉི་ཟླ་དང་སྤྲིན་དཀར། རླུང་བསེར་བུ་བཅས་ཀྱིས་ང་ལ་
བསྒུགས་ཡོད་དོ། །
་ གློ་བུར་དུ་ཁོ་མོའི་གཤོག་ཟུང་འདར་བ་དང་ལུས་ཕུང་ཁད་ཀྱིས་ས་ལ་
ལྷུང་། ཉིན་བྱེད་ནི་ཁོ་མོའི་སྟེང་དུ་རྒྱུ་ཞིང་རི་ཀླུང་ནི་འོག་ན་གནས། སྐྱི་བསེར་
རླུང་གིས་གཤོག་ཟུང་ལ་རམ་འདེགས་ཀྱི་ནུས་ཤུགས་སྩོལ་བཞིན་ཡོད་ཕྱིར་སླར་
ཡང་གཤོག་ཟུང་བརྐྱངས། སྟོང་ཞིང་ཡངས་པའི་ནམ་མཁའ། གསེར་མདོག་འཕྲོ་
བའི་རྟ་ལྗང་། བར་མེད་རྒྱུ་བའི་ཆུ་ཁུར། སྔོ་ཞིང་ལྗང་བའི་རི་ཀླུང་... ཨེ་མ།
ཡོད་ཚད་ཀྱང་འདི་འདྲའི་མཛེས་ཤིང་། ཡོད་ཚད་ཀྱང་འདི་འདྲའི་ཞེན་ཆགས་
ས་ཞིག་རེད་ཨང་། ཡིན་ན་ཡང་། ད་ནས་བཟུང་མཐོང་མི་ཐུབ་ལ། ད་ནས་བཟུང་
གཏན་ནས་རེག་མི་ནུས། སྙིང་ཐིག་ལྟ་བུའི་ཕྲུ་གུ་གཉིས་གང་ན་ཡོད་དམ།
ཤྩ 057



s
ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཁོ་མོས་མིག་གཉིས་བཙུམས་ཤིང་གློ་བུར་དུ་གཤོག་ཟུང་བསྐུམས་པས་
རྡོ་བཞིན་དུ་ཐང་ལ་ལྷུང་ཞིང་། མདའ་བཞིན་དུ་ས་ལ་འཕངས་། ཁོ་མོས་མྱ་ངན་
གྱི་རྐན་སྒྲ་འབྱིན་ཞིང་། རྣ་ལམ་དུ་བསེར་མ་རླུང་གི་སྒྲ་འུ་རུ་རུ་གྲག་བཞིན། ས་
གཞིས་མདུན་བསུས་ནས་ཉེ་བྱུང་། ཉེ་བྱུང...
“ཨེ—” ཁོ་མོའི་སྐད་སྒྲ་ཇེ་ཆེར་གྱུར་པ་དང་། སྐར་མདའ་བཞིན་བྲག་
ངོས་སུ་ལྷུང་མ་ཐག ས་སྐྱ་ཐལ་ལེར་རྡོ་དམར་ལམ་མེར་གྱུར་ཅིང་། དོན་ལྔ་སྣོད་
དྲུག་ཚང་མ་ཉག་ཉོག་ཏུ་བཏང་། ཁོ་མོའི་མིག་ལས་མཆི་མ་བཞུར་གྱིན་ཧྲིག་
ཧྲིག་བར་སྣང་གི་མཐོངས་སུ་བལྟས། མིན། ང་རང་མཐའ་དབུས་མེད་པའི་བར་
སྣང་ནས་འཁྱུག་འགྲོས་དང་ལྡིང་སྐོར་ཡིད་ཚིམ་པ་ཞིག་བརྒྱབ་རྗེས། རླུང་སྤུ་
གྲིས་བར་ནས་ཕྱེ་མར་བཏགས་ཤིང་། དེ་ནས་ལུས་ཀྱི་རྡུལ་ཕྲན་ཡོད་དོ་ཅོག་སླར་
ཡང་བར་སྣང་སྟེ་བདག་གི་ཕ་ཡུལ་དུ་གཏོར་རྒྱུ་ཡིན། ཀྱེ་ཀྱེ། ང་ལ་ཉམས་མེད་
ཀྱི་གཤོག་ཟུང་སྩོལ་ཅིག ང་ལ་ད་རུང་གཤོག་རྩལ་མ་རྒྱས་པའི་ཕྲུ་གུ་གཉིས་ཡོད་
ལགས།
ཁོ་མོའི་དབུགས་ཀྱི་རྒྱུ་བ་བྲེལ་ཞིང་། ས་དོག་མོས་མི་ཐེག་པ་ལྟ་བུའི་ན་
ཟུག་གིས་ཁོ་མོ་མནན་བྱུང་། གློ་བུར་དུ། གླག་མོ་འགུལ་ཙམ་བྱས་ཀྱང་། ལུས་ཀྱི་
ཟུངས་ཁྲག་བཞུར་དྲེགས་པས་མིག་གཉིས་རང་ཤུགས་ཀྱིས་བསུམས་ཤིང་ལུས་
པོའང་འགུལ་མ་ཐུབ་པར་ལུས་སོ། །
མི་དེ་འབག་སྐུ་ཞིག་དང་མཚུངས་པར་ཁ་གདངས་ཤིང་མིག་ཅེར་ནས་དེ་
གར་བླ་འཁྱམས་པ་ལྟར་ལངས། ཁོས་དལ་མོར་རྟོགས་སོང་། རི་འདི་ནི་དུག་སྤྲུལ་
ཤིན་ཏུ་མང་ས་ཞིག་ཡིན་ཕྱིར་མི་རྣམས་ཀྱིས “སྦྲུལ་ལུང” ཞེས་འབོད་པ་དང་།
དུག་སྦྲུལ་གྱི་ཉེན་ཁ་ཤིན་ཏུ་ཆེ་བས་བྱ་གླག་མེད་མི་སྲིད་ལ་མེད་ཀྱང་མི་རུང་། ད་
ཉྩ 366 རྒྱུ



རྩྭ་ཐང་གི་ཉིན་ཐོ། ཁྱབ
ལྟ་རི་འདིའི་སྟེང་གི་བྱ་གླག་གཙོ་བོ་མེད་མོད། འོན་ཀྱང་ཕྱོགས་གཞན་ན་བྱ་གླག་
གང་མང་མང་ཡོད་ཀྱང་དེ་ཚོས་རང་རང་གི་ས་འཛིན་པ་ལས་གཞན་ལ “བཙན་
འཛུལ” གཏན་ནས་མི་བྱེད། ཀྱེ་མ། ང་སྨྱོས་པ་མིན་ནམ། གཟུགས་མེད་ཀྱི་བློ་
འགྱོད་དང་སེམས་སྡུག་གི་རྦ་རླབས་ཤིག་བྲང་ཁོང་གི་དཀྱིལ་ནས་ལྷོག་ལྷོག་ཏུ་
འཕྱུར་ནའང་། བསྒྲུབས་ཟིན་པའི་བྱ་བ་ལ་ཟློག་ཐབས་ག་ལ་ཡོད། ཨ་ཨ། ང་རང་
གླེན་པ་གཏི་ཐུག་ཅིག་ཅི་ལ་ཡིན་དགོས་སམ།
ཉིན་ཕྱེད་གཟུར་ལ་ཉེ་དུས། གླག་ཕྲུག་གཉིས་ཀྱིས་ཨ་མ་ཉ་མོ་བྱེ་ཚན་ལ་
ལྟུང་བ་བཞིན་འཕག་འཚག་དང་འགྲེ་ལྡོག་ཅི་ཡང་བྱེད་མི་ནུས་པ་དེ་ཁྲ་ཆུང་
མིག་གིས་མཐོང་ཐེངས་རེར། འཇིགས་སྐྲག་དང་སེམས་ཁུར་གྱི་མུན་པས་སྙིང་
ཁོང་གི་དཀྱིལ་ཧྲིལ་བོ་བཀབ་བྱུང་སྟབས། མིག་གཉིས་སུ་མཆི་མ་དབང་མེད་
དུ་བཞུར་ནས་སྐྱོ་གདུང་གི་སྨྲེ་ངག་བསྟུད་མར་འདོན་ཞིང་། སྐད་གསང་མཐོན་
པོས་ཨ་མ་བོས་ན་ཡང་ཨ་མས་ལྟ་ཙམ་ཡང་མི་བྱེད་པས། སེམས་དམར་པོ་བློང་
བློང་བོར་གྱུར་ནས་བྲེད་ཤ་ལངས་ཤིང་འཚུབ་ཤ་སྐྱེས་ཏེ་ནགས་ཀློང་གི་མཁའ་
ནས་ལྡིང་སྐོར་ཡང་ཡང་བྱས། ཀྱེ་མ། འདི་ནི་ཇི་འདྲའི་གདུག་རྩུབ་ཆེ་ཞིང་། སྐྱི་
གཡའ་བའི་གནས་ཤིག་རེད་ཨང་། དེ་རིང་ནས་བཟུང་ཨ་མས་དབྱར་གསུམ་མེ་
ཏོག་བཞད་པའི་དཔལ་ཡོན་དང་། འདབ་ཆགས་གཤོག་འགྱུར་བྱེད་པའི་གར་
སྟབས། བུང་བས་གསུང་སྙན་སྒྲོག་པའི་དབྱངས་འགྲོས་ལ་ཉན་མི་ཐུབ་ལ། བར་
སྣང་དུ་ལྟད་མོ་དང་། གླག་ཕྲུག་ལ་དྲོད་སྐྱིད་ཀྱང་སྩོལ་མི་ནུས། འཇིག་རྟེན་གྱི་
འཚོ་བ་ནི་བདེ་སྐྱིད་དང་སྡུག་བསྔལ་ལས་མ་འདས་རུང་། དེ་རིང་ནས་བཟུང་
ཁོ་གཉིས་ཀྱིས་སྡུག་བསྔལ་རི་བོ་ལྟ་བུ་མ་གཏོགས། བདེ་སྐྱིད་སྤུ་ཉག་ཙམ་ཡང་
མཐོང་མི་སྲིད་དོ། །
ཉྩ
59 ཉྩ



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས། ་
“ཨེ—” ཁོ་གཉིས་ཀྱིས་ཨ་མ་བོས་ན་ཡང་། སྙིང་རྗེའི་ཡུལ་དུ་གྱུར་པའི་
ཨ་མ་ནི་གཉིད་ལ་ཡུར་འདུག སེམས་བསམ་པ་གོར་མ་རྡོ་ལས་བྱས་པའི་མི་ངན་
ཡ། ཁྱོད་ཀྱིས་ངེད་སྤུན་མཆེད་གཉིས་ཀྱི་ཨ་མ་འདི་ལྟར་སྙིང་རྗེ་མེད་པར་ལྔ་པའི་
ལམ་དུ་རྫོང་ནུས་སམ༌གློག་ཕྲུག་སྤུན་མཆེད་གཉིས་ཀྱི་སེམས་ནས་མི་དེ་ལ་
སྙིང་ནད་ཆེན་པོ་བཅངས་ཡོད་ནའང་། ལག་ཆགས་ཚེ་མི་དེ་ལ་ཤ་འཁོན་ལེན་
པའི་བསམ་པ་གཏན་ནས་ཡོད་མི་སྲིད།
ཉིན་དེར་མི་དེའི་སེམས་ཤིན་ཏུ་མ་བདེ་བས་དུས་ཚོད་ཕྱེད་ཙམ་ལ་དེ་
གར་ཧད་ནས་བསྡད། གློ་བུར་དུ། ཁོའི་རྣ་ལམ་དུ “ཧྲག་ཧྲག” ཅེས་པའི་སྒྲ་ཞིག་
རྒྱུ་བྱུང་། དུག་སྦྲུལ་འབྲེང་ཐག་ལྟ་བུ་ཞིག་གིས་དུག་ལྕེ་སྲིང་བཞིན་ཁོའི་གམ་དུ་
ཐོན་བྱུང་། “ཨ་” ཁོས་སྐད་ངན་ཞིག་ཕྱུང་ནས་བརྒྱལ་བ་དང་། དེ་མ་ཐག་
འགྲམ་པའི་སྟེང་དུ་དངོས་པོ་འཇམ་ནེམ་ནེམ་ཞིག་དུད་སོང་བའི་ཚོར་སྣང་ཞིག་
སྐྱེས། འཇིགས་སྐྲག་གི་ངང་ནས་མིག་གཉིས་ཆེ་ཆེར་བགྲད་པ་ན་གླག་ཕྲུག་
གཉིས་ཀྱིས་དུག་སྦྲུལ་ནག་པོ་དེ་བཟུང་ནས་བར་སྣང་དུ་འཁྱེར་བཞིན་མཆིས།
ཁོའི་མིག་ཟུང་ལས་མཆི་མ་ལྷུགས་སེ་ཡོང་ནས་ཨ་སྔོན་གྱི་མཐོངས་སུ་བལྟས།
དུག་སྦྲུལ་དེ་ཕར་ཡོ་ཚུར་ཡོ་བྱེད་བཞིན་ཡོད་ན་ཡང་གླག་ཕྲུག་གཉིས་ཀྱིས་ཕྱི་
མིག་ཙམ་ཡང་མི་ལྟ་བར་ཕ་རོལ་གྱི་བྱ་ཚང་དུ་འཕུར་རོ།། །
(1987ལོའི《སྦྲང་ཆར》དེབ་བཞི་པ་ལས་བདམས)
272ཉྩ



རྩྭ་ཐང་གི་ཉིན་ཐོ། སྒྱུ་
རིགས་རུས།
ཆོས་འཛོམས།
གཅིག
ཉིན་དེར་ཚེས་བཟང་དུས་བཟང་ཞིག་ལ་འཁེལ་བ་འདྲ། གཙུག་ལག་
ཁང་གི་སྒོ་འཕྱོར་འོག་ཏུ་ཕྱག་འཚལ་མཁན་དུས་རྒྱུན་ལས་མང་བ་དང་། ཕྱག་
འཚལ་མཁན་ཚོའི་དཀྱིལ་ནས་མཆོད་མཇལ་ཞུ་མཁན་གྱི་གྲལ་རིང་བོ་ཞིག་
ནར་ནར་སྦྲུལ་དང་འདྲ་བར་འགུལ་འགུལ་ཟང་ཟིང་བྱེད་ཅིང་། རྒྱ་ལམ་གཡས་
གཡོན་དུ་ཁྲོམ་སྟོན་བཞིན་པའི་ཟི་ལིང་གི་ཚོང་པ་དེ་ཚོའི་གདོང་ནས་དམར་
མདངས་མངོན་བཞིན་དུ་ཁ་ནས “མའོ་ཙེ་ལྔ། མའོ་ཙེ་ལྔ” ཟེར་བཞིན་བྲེལ་
འཚུབ་ཆེན་པོས་མི་ཚོར་ཁ་བཏགས་སྤྲད་ནས་དངུལ་སྡུད་བཞིན་འདུག འུར་
འུར་ཆོས་ཀྱི་སྒྲ་དབྱངས་དང་། ལང་ལོང་བསང་གི་དུད་སྤྲིན་སྟུག་པོའི་ཁྲོད་དུ་
བུད་མེད་རྒན་ཆགས་ཆགས་ཤིག་གིས་གཙུག་ལག་ཁང་གི་རྒྱལ་སྒོར་ཁ་གཏད་
ནས་ལག་གཉིས་ཐལ་མོ་སྦྱར་ཞིང་། དཀྱུས་རིང་མིག་གཉིས་ལས་མིག་ཆུ་ཁྲོམ་
ཕྲོམ་གཏོང་བ་དང་། སྐམ་རིད་དུ་གྱུར་པའི་དྲི་འཛིན་ལྷེམ་ལྷེམ་བྱེད་བཞིན་རྡོ་
ཤཱག་ཡེ་ཤེས་ནོར་བུར་གསོལ་བ་དང་སྨོན་ལམ་རྩེ་གཅིག་ཏུ་འདེབས་བཞིན་
འདུག ཁོང་ནི་ཤར་རླུང་ཚེམ་བུའི་སྒྲིག་འཛུགས་ཀྱི་ཚེམ་བུ་པ་ཨ་ཅག་ཀུན་
g 271 རྒྱུ



་་
ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
བཟང་ལྷ་མོ་རེད། མི་ཚོས་ཁོང་ལ་ཨ་ཅག་ཀུན་བཟང་ལྷ་མོ་ཞེས་འབོད་ལོབས་སུ་
སོང་བ་མ་གཏོགས་ཁོང་ནི་ལོ་ན་དྲུག་ཅུ་ཟིན་མ་ཟིན་གྱི་བུད་མེད་རྒན་གྲས་ཤིག་
ཡིན་ཞིང་། འཇིག་རྟེན་འཁོར་བའི་དཀའ་སྡུག་དང་ཡ་ང་སྙིང་རྗེ་མེད་པའི་དུས་
ཀྱི་བྱེད་པོས་ཁོང་གི་བཞིན་རས་ལ་བསུབ་ཐབས་མེད་པའི་གཉེར་རིས་ཤར་ཤུར་
དུ་བརྐོས་ཡོད་རུང་། འཇིག་རྟེན་བྱེད་པོས་པིར་གྱིས་བྲིས་པ་ལྟར་ནག་སྣུམ་མེར་
ཡོད་པའི་མིག་སྤུའི་འོག་གི་གནག་ཅིང་སྣུམ་ལ་དཀྱུས་རིང་བའི་མིག་གཉིས་
དང་། གཟེངས་མཐོ་བའི་དྲི་འཛིན་སོགས་གཟུགས་བྱད་དང་སྐྲ་ལོ་བཅོས་གང་
ཐད་ནས་སྐྱེ་དམན་དེ་ན་སོ་གཞོན་པའི་དུས་སུ་མཛེས་མ་འགྲན་ཟླ་བྲལ་བ་ཞིག་
ཡིན་པ་མངོན་ཐུབ། ཁོང་གིས་སྣམ་བུ་ནག་པོའི་ཕྱུ་བ་ཕུ་མེད་ཀྱི་སྒང་ལ་ཐེར་
མའི་སྟོད་ཐུང་རྒྱ་སྨུག་ཁ་སྣུམ་པོ་གཅིག་བརྩེགས་ནས་གྱོན་ཞིང་། ཨམ་ཕྲག་ནང་
དུ་དངུལ་གྱི་མཆོད་ཀོང་གཅིག་བཅུག་ཡོད་པ་བཅས་ལ་བལྟས་ན་ཁོང་ནི་འཚོ་
བ་འགྲིག་ཐག་ཆོད་ཡོད་པའི་གྲོང་མི་ཞིག་ཡིན་པ་ཤེས་ཐུབ། འོན་ཀྱང་ད་ལྟ་ཁོང་
གི་མཛེས་པའི་བཞིན་ལ་སྐྱོ་བའི་མདངས་ཤར་ཞིང་། དཀྱུས་རིང་མིག་གཉིས་
ལས་མིག་ཆུ་ཕྲོམ་ཕྲོམ་བྱེད་དོན་གང་ཡིན་ནམ། དངོས་གནས་འཁོར་བ་མི་རྟག་
པ་འདིའི་བདེ་སྡུག་ནི་སུས་ཀྱང་དཔོག་དཀའ་བ་ཞིག་རེད། མི་ཚེ་རིང་བོར་སྐྱིད་
གསུམ་སྡུག་གསུམ་དང་། དཔྱིད་ཉི་རིང་བོར་གྲང་གསུམ་དྲོད་གསུམ་ཟེར་བ་ཅིས་
མ་བདེན། དེ་སྔ་འབྱུང་བོའི་རྒྱུད་བརླམས་པའི་བདུད་བཞིས་རང་ཅག་རྒྱལ་ཁབ་
ཟང་ཟིང་དུ་དཀྲིགས་པའི་དུས་སུ་རྒྱུ་ནོར་ཅུང་ཟད་བཙལ་ན་མ་རྩ་རིང་ལུགས་
ཟེར་བར་མ་ཟད། མེད་ན་དགའ་རབ་དང་དབུལ་ན་ལེགས་པར་བརྩིས་ཏེ་ལྷན་
མེད་ལ་ལྷན་པ་བརྒྱབ་སྟེ་སྐྱོ་མདོག་སྟོན་དགོས་པ་དང་། ཡོད་པོས་མེད་ཟེར་ནས་
དབུལ་ཕོངས་སུ་བརྫུ་དགོས་པ། ལག་པར་ཡིག་རྩིས་ཡོན་ཏན་དང་བཟོ་རིག་གི་
* O72 9



རྩྭ་ཐང་གི་ཉིན་ཐོ། ཧ
ལག་རྩལ་ཅི་ཡང་ངོམ་རྒྱུ་ཡོད་རུང་དེ་དག་བེད་སྤྱོད་བྱེད་སའི་གནས་དང་དུས་
མེད་པར་ཉིན་ལྟར་མ་འདོད་བཞིན་དུ་ལྕགས་ཁེམ་དང་འཇོར་ལག་ཏུ་ཁྱེར་ནས་
ཤར་ནུབ་གང་སར་ལོང་མཆོང་འབྲས་མེད་ཀྱི་ངལ་བ་སྤྱོད་དགོས་པ། ཕུ་མདར་
ཆུ་ཀླུང་འཛོམས་ལ་འབྲུ་སྣ་སྡུག་གུར་སྨིན་པའི་ས་ཞིང་བཞག་སྟེ་བྲག་རི་སྐམ་
པོའི་སྟེང་ལ་སྐས་ཞིང་ཟེར་བ་བཟོས་ཏེ་ང་ཚོའི་རྔུལ་ཆུ་དང་། ང་ཚོའི་མིག་ཆུས་
ས་གཞི་བརླན་ཞིང་། ལག་ཟད་དཔུང་ཐུག་གི་བར་ལ་ངལ་བ་སྤྱད་ཀྱང་ཐོབ་
རྒྱུ་ནི་ཧྲིང་ཙག་དང་ཟ་རྒྱུ་ནི་སྐམ་སོག་ད་དུང་མགྲིན་པ་གཟེངས་སུ་བཏེགས་
ནས “ལ....ལེགས” དང “བདེ་སྐྱིད” .....ཅེས་འབོད།
ཀྱེ་མ། ང་ཚོའི་སེམས་ཤུགས་དང་། ང་ཚོའི་ཤེད་ཤུགས། ང་ཚོའི་རྔུལ་
ཆུ། ང་ཚོའི་བཅོས་མིན་རྣམ་པར་དག་པའི་ཀུན་སློང་བཅས་སྤྱད་དེ་གཏུམ་སྤྱོད་
བཙན་པོའི་བཀའ་དང་འཇུད་མཐུན་གཡོན་མའི་སྒྱུ་འཕྲུལ་གྱི་ཐབས་ལ་བརྟེན་
ནས་ང་ཚོ་ཉམ་ཐག་ཀླ་ཀློའི་གནས་སུ་བཀོད་པའི་སྐྱོ་གནས་དེ་ཚོར་ཕྱི་མིག་ལྟ་
སྐབས་ད་ཆ་ནི་དངོས་འབྲེལ་དགའ་བ་ཆོག་ཤེས་བྱེད་པའི་དུས་ལ་བབ་ཡོད།
ཀུན་གསལ་དགུང་སྔོན་དབྱིངས་ཀྱི་ཉིན་བྱེད་འདི་ལང་ལོང་ཆུ་འཛིན་གྱི་སྒྲིབ་
གཡོག་ལས་བྲལ་ཞིང་འོད་ཟེར་སྣང་བ་འབུམ་ཕྲག་ས་གཞིར་འཕྲོས་པའི་ཚེ་ན་
སྐྱེ་རྒུའི་ཡིད་ཀྱི་འདབ་སྟོང་ལྷུག་པོར་གྲོལ་ཞིང་། ཇི་ལྟར་སེར་བས་བཅོམ་པའི་
ལོ་ཏོག་ལ་སྦྲང་ཆར་བསིལ་མ་དང་། མྱ་ངམ་ཐང་དུ་དལ་འགྲོའི་རྒྱུན་མཐོང་བ་
བཞིན་ད་ཆ་ཕྱུག་འགྱུར་གྱི་ལམ་བུ་གསེར་གྱི་བ་དན་བརྐྱངས་པ་དང་གཉིས་སུ་
མེད་པ་དེའི་སྟེང་དུ་དགའ་བ་འབུམ་གྱིས་མྱོས་པའི་མི་ཚོའི་བཞིན་ནས་འཛུམ་
ཟེར་ལྷང་ལྷང་འཕྲོ་བཞིན་དུ་རང་རང་གི་བློ་རིག་ཡོན་ཏན་དང་། འཇོན་ཐང་
ངོམ་ནས་དབུལ་པོའི་རྩ་བ་བཅད་དེ་ཕྱུག་པོའི་རྩ་བ་འཛུགས་བཞིན་པའི་དུས་
ཤྩ 073 ཉྩ
•



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བབ་བཟང་བོ་ཤར་བའི་སྐབས་འདིར་ཨ་ཅག་ཀུན་བཟང་ལྷ་མོ་ལྟ་བུ་ལག་ཏུ་
ཚེམ་བཟོའི་ལག་རྩལ་ངོམ་རྒྱུ་ཡོད་པ། ཕྱི་ལྟོ་གོས་སྒྲུབ་རྩོལ་གྱི་དཀའ་བ་མེད་ལ་
ནང་འབྱུང་ལྔ་འཁྲུག་རྐྱེན་གྱི་ནད་གཞི་མེད་པ། སྒོས་བཟའ་མི་བུ་ཕྲུག་གི་བརྙས་
བཅོས་ཞེ་འཁོན་མེད་པ། རྒྱུན་པར་ཁྱིམ་མཚེས་ལས་རོགས་ཚོ་དང་འབྲེལ་
འདྲིས་ཆེ་ལ་གཞན་ལ་སེམས་བཟང་བ། ང་རྒྱལ་ཞེ་སྡང་སོགས་སྐྱོན་གྱི་གཡའ་
དང་བྲལ་བའི་བུད་མེད་འདི་ལྟ་བུ་ཞིག་ལ་ཕྱི་མི་ཆ་རྒྱུས་མེད་པ་ཞིག་གིས་བལྟས་
ན་ཁོང་ལས་དགའ་བ་དང་ཁོང་ལས་སྐྱིད་པ་ཞིག་མི་འདུག་སྙམ་ནས་ཡིད་སྨོན་
སྐྱེ་དགོས་པ་ཞིག་ཡོད་ལ། དེང་སྐབས་དྲག་ཞན་སུ་ལ་བལྟས་ནའང་རང་རང་གི་
འཚོ་བ་བཙལ་ཏེ་དགའ་དགའ་སྤྲོ་སྤྲོའི་ངང་སྡོད་པ་དང་། རང་ཉིད་ཀྱང་སྔར་
བཞིན་སྒྲིག་འཛུགས་ནང་ལས་ཀ་སྟོད་ན་ན་བྱས་ནའང་ད་དུང་མ་འདང་མ་
འདུམ་ངང་སྡོད་མི་དགོས་པར་ད་ཆེ་ཉིན་མོ་སྒྲིག་འཛུགས་ནང་ལས་ཀར་སྐྱོད་
པ་དང་། ཁྱིམ་དུ་སླེབས་རྗེས་ཞོར་ལས་གང་བྱེད་ཐུབ་ཐུབ་བྱས་པར་བརྟེན་འཚོ་
བ་ཇེ་རྒྱས་ཇེ་ལེགས་སུ་གྱུར་པ་དང་གཟུགས་པོའང་ཇེ་ཐང་དུ་སོང་ནས་མཁུར་
ཚོས་ལ་དམར་མདངས་རྒྱས་ཏེ་གཞོན་ཤ་ལྡན་པར་གྱུར། འོན་ཀྱང་ཉེ་ཆར་མི་
རིགས་ཀྱི་སྔར་སྲོལ་གོམས་གཤིས་ཀྱི་བྱེད་སྒོ་མཐའ་དག་སླར་གསོ་བྱུང་བ་དང་
བསྟུན་ནས་མི་ལ་ལའི་ཆེ་རྫུ་དང་གཏམ་འདོད་ཀྱི་བསམ་པའང་གྲོ་ཞིབ་ལ་སོ་
བཏབ་པ་ལྟར་སྦོས་ནས་རིགས་རུས་དང་སྐྱེ་ས་ཡག་ཉེས་ཟེར་བར་བརྟེན། མིའི་
ལེགས་ཉེས་འབྱེད་པའི་འདུ་ཤེས་རྙིང་བ་དེ་གད་སྙིགས་ཀྱི་ཕུང་བོའི་ཁྲོད་ནས་
ཡང་བསྐྱར་བསྒྲུགས་བྱུང་བ་དེས་ཨ་ཅག་ཀུན་བཟང་ལྷ་མོའི་སྙིང་ཁར་གྲིས་
བསྣུན་པ་ལྟར་ཟུག་གཟེར་ལངས་ཤིང་། བཞིན་གྱི་མདངས་ཡལ་ནས་སེར་པོར་
གྱུར་པ་དང་། སྐྱེ་དམན་ང་ལྟ་བུར་དངོས་འབྲེལ་བདེ་བ་ཡོང་ཐབས་བྲལ་འདུག་
a 74



རྩྭ་ཐང་གི་ཉིན་ཐོ།
སྙམ་ནས་སེམས་སྡུག་གིས་མནར་ཏེ་ཁོམ་པ་ཡོད་ཚད་ལ་ཕྱག་མཆོད་འབུལ་དང་
དགེ་རྩ་བསྒྲུབས་ནས་ལས་སྒྲིབ་དག་ཐབས་བྱེད་བཞིན་ཡོད། ལྷག་པར་དུ་ཁ་སང་
སྒྲིག་འཛུགས་ཀྱི་ཀྲུའུ་རིན་ཐུབ་བསྟན་ལགས་ཀྱི་བུའི་ཆང་ས། ཀུན་བཟང་ལྷ་
མོའི་ཁང་ཐོག་ཏུ་སྡོད་མཁན་ཚོས་མཚམས་གཅོད་སྦས་ལེབ་ཅེས་འབོད་པའི་སྐྱེ་
དམན་གཞུང་བཞི་འཕྲེད་དྲུག་དེས་མི་ཚང་དྲག་གྲས་ཀྱི་མི་དེ་ཚོར “བཞུགས་
དང་། མཆོད་དང” ཟེར་ནས་འབྱར་འབྱར་བྱེད་གང་ཐུབ་བྱེད་པར་མ་ཟད། ཁོང་
ཚོའི་དཀྱིལ་ལ་ཨུ་ཚུགས་ཀྱིས་འཛུལ་ཏེ་སྐད་ཤུགས་ཆེན་པོས་སྐད་ཆ་བཤད་
ཀྱིན་མིག་ཟུར་གྱིས་ཨ་ཅག་ཀུན་བཟང་ལྷ་མོ་ཡོད་སའི་གྲལ་དུ་ཡང་ཡང་བལྟས་
ནས། ལྟོས་དང་། ད་ཆ་ང་ནི་སྐྱེ་ས་མེད་པ་ཁྱེད་ཚོའི་གྲས་མ་ཡིན་པར་མི་ཚང་
དྲག་གྲས་སུ་ཚུད་ཀྱི་ཡོད་མདོག་མདོག་གི་རྣམ་འགྱུར་ཅི་ཡང་སྟོན། མི་དེ་ཚོས་
ཕན་ཚུན་རང་རང་གི་བཟའ་མི་བུ་ཕྲུག་ཚོ་ལེགས་ཚུལ་དང་རྒྱན་ཚུལ་སོགས་
ལབ་བཞིན་སྐེ་ཡི་མགུལ་རྒྱན་དང་། རྣ་ཡི་རྣ་རྒྱན། ལག་མགོའི་མཛུབ་དཀྲིས་
སོགས་ངོམ་ངོམ་འགྲན་འགྲན་བྱེད་སར་ཆ་རྒྱུས་མེད་པའི་སྐྱེ་དམན་དེ་འདྲ་
ཞིག་འཛུལ་ཡོང་བར་དོགས་ནས་ཁོང་ཚོས་སྐད་ཆ་བཤད་འཕྲོ་བྱས་ཏེ་སྤྲེལ་
རྒན་གྱི་ཁྲོད་དུ་མཇུག་མ་མེད་པའི་མི་སླེབས་པ་ལྟར་ལ་ལས་ཁོང་ལ་བལྟས་
ནས་ཁྲེལ་དགོད་བྱེད་པ་དང་། ལ་ལས་སྣ་ཕྱིས་ཀྱིས་ཁ་བཀབ་སྟེ་ཁོང་ལ་ལྟ་
བར་བྱེད། མཚམས་གཅོད་སྦས་ལེབ་ཅི་བྱ་གཏོལ་བྲལ་གྱི་གནས་སུ་གྱུར་རུང་
ད་དུང་གདོང་ལྤགས་མཐུག་པོས་ཡར་ལངས་ཏེ་ཁོང་ཚོར “གསོལ་ཇ་མཆོད་
དང་། མཆོད་ཆང་བཞེས” ཟེར་ནས་ངོ་དགའ་སྤྲེལ་ལད་གང་ཐུབ་བྱས་པ་དེ་ཚོ་
ཨ་ཅག་ཀུན་བཟང་ལྷ་མོས་མཐོང་སྐབས་དེ་སྔ་མཚམས་གཅོད་སྦས་ལེབ་ཀྱིས་
མགྲིན་པ་གཟེངས་སུ་བཏེགས་ནས “ང་ཚོ་ནི་ལས་མ་དག་པའི་དབུལ་ཕོངས་
༄༅ 075



_ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
ཡིན” ཟེར་ནས་ཨ་ཅག་ཀུན་བཟང་ལྷ་མོ་ཁོ་ཚོ་དང་འབྲེལ་འདྲིས་ཆེ་མདོག་
བྱེད་པ་དང་། དེ་བཞིན་རིག་གནས་གསར་བརྗེའི་ནང་གི་ཁོ་མོའི་བྱེད་ལུགས་
བྱེད་སྟངས་དེ་ཚོ་དབང་མེད་དུ་ཡིད་ངོར་ཤར་ནས་ཁོ་མོའི་ད་ལྟའི་སྤྱོད་ཚུལ་ལ་
ཧང་སངས་ཏེ “ཨ་ཙི། དཀོན་མཆོག་མཁྱེན། ལས་རྒྱུ་འབྲས་ལ་མི་མཐུན་པའི་
ལས་ཀ་དེ་འདྲ་བྱས་ན་རྣམ་སྨིན་འཁོར་ངེས་རེད” སྙམ་བཞིན་སྒེའུ་ཁུང་གི་ཕྱི་
རུ་བལྟས་པ་ན། ས་སྲོས་ཀྱི་ཉི་ཟེར་ནི་མདུན་གྱི་ཁང་བརྩེགས་གསུམ་ཅན་དེས་
བསྒྲིབས་ནས་ཁང་བའི་ནང་དུ་ནག་མོག་མོག་ཏུ་གྱུར་ཡོད་པ་དང་། མི་ཚོས་ཆང་
གཞས་བཏང་ནས་ཕན་ཚུན་ལ་ཆང་འདྲེན་རེས་བྱེད་པ་དང་། ལ་ལ་ཆང་གིས་
མྱོས་ཏེ་ལུས་ཚོད་མ་ཟིན་པར་ཕར་འཁྱོར་ཚུར་འཁྱོར་ངང་ཁ་ནས་སྨྲ་མི་དག་
པའི་སྐད་ཆ་བཤད་པ་སོགས་ཀྱི་རྣམ་པ་དེ་མཐོང་སྐབས་ཁོ་མོའི་སེམས་སུ་དེ་
བས་སྤྲོ་བ་འཕེལ་ཐབས་བྲལ་ཞིང་། ད་ཅི་ཆང་སའི་རྟེན་འབྲེལ་ལ་ཡོང་སྐབས་
ཀྱི་དགའ་ཚོར་དག་ཡོངས་སུ་ཡལ་ནས་སྟོང་ལྷང་ལྷང་དང་སྐྱོ་ལྷང་ལྷང་གི་ཚོར་
སྣང་ཞིག་རང་ཤུགས་སུ་སྐྱེས་ནས་ཐང་དུ་འགྱེལ་ལ་ཁད་བྱེད་སྐབས་སྣེ་ལེན་ཞུ་
མཁན་གཞོན་པ་ཞིག་རྒྱུག་ཡོང་ནས “ཨ་ཅག་ལགས། ད་རུང་སྔ་པོ་རེད། ཏོག་
ཙམ་བཞུགས་གདན་འཇགས” ཟེར་ནས་མ་བཏང་སྟབས་རེ་ཞིག་སྡོད་དགོས་
བྱུང་། དེ་ནས་ཕྱི་དྲོའི་གསོལ་ཚིགས་བཞེས་སྐབས་མཚམས་གཅོད་སྦས་ལེབ་
ཀྱིས་ཟ་མ་ཟ་བཞིན་ཨ་ཅག་ཀུན་བཟང་ལྷ་མོར་མཛུབ་མོ་བཙུགས་ཏེ་མི་ཚོར་
སྐད་ཆ་ཤབ་ཤུབ་བཤད་པ་མཐོང་སྟབས། ཨ་ཅག་ཀུན་བཟང་ལྷ་མོས་ད་ཡག་མ་
སོང་སྙམ་ནས་མགོ་ཡང་ཡར་འདེགས་མ་ཡོད་པར་མདུན་གྱི་ཚལ་སོགས་ཟ་རྒྱུ་
བཞག་ནས་ཐུག་པ་དཀར་ཡོལ་གང་ཨུ་ཚུགས་ཀྱིས་འཐུངས་ཏེ་འགྲོ་རྩིས་བྱས་
ཀྱང་སྒོ་ཁར་སྲུང་མཁན་གཞོན་པ་བཞི་ཙམ་བསྡད་ནས་རྩ་བ་ནས་མ་བཏང་
ཐབས
འh
རྒྱུ 073 སྒྱུ



རྩྭ་ཐང་གི་ཉིན་ཐོ། སྒྱུ་
བས་འགྲོ་ཐབས་བྲལ། དེའི་མུར་ཆང་ཕོར་འགྱོག་མཁན་ཡོང་ནས་ཁང་བའི་སྒོ་
བརྒྱབ་སྟེ་གྲལ་མགོ་ནས་ཆང་ཕོར་བཀྱགས། ཨ་ཅག་ཀུན་བཟང་ལྷ་མོ་ནི་རྒྱུན་
པར་ཆང་རག་ཁ་རུ་མི་ལེན་མཁན་ཞིག་ཡིན་རུང་དེའི་ཉིན་མོ་ཡིན་མིན་ཟེར་
དབང་མེད་པར་ཆང་ཕོར་བ་གང་བཏུང་དགོས་བྱུང་བ་དང་། ཁོང་གི་འགྲམ་དུ་
སྡོད་མཁན་མི་རྒྱ་སེར་ཞྭ་མོ་གྱོན་པ། གདོང་ནག་ལ་འབའ་རེ་འབུར་རེ་ཡོད་
པ། ལག་མགོར་གསེར་གྱི་མཛུབ་དཀྲིས་གྱོན་མཁན་དེས་འགྱིང་ཉམས་ཆེན་
པོས་ཨ་ཅག་ཀུན་བཟང་ལྷ་མོར་ལྟ་ཙམ་བྱས་ཏེ “ཞལ་དཀར་གསར་བ་ཞིག་
བརྗེ་རོགས་གནོངས” ཞེས་བཤད་ནས་ཐག་སྒྲ་དང་བཅས་ཏེ་ཆང་ཕོར་ཅོག་
ཙེའི་སྟེང་དུ་བཞག དེའི་མུར་གཟབ་མཆོར་གྱིས་བརྒྱན་པའི་མི་ཚོགས་ཀྱི་
ཁྲོད་དུ་མི་གཙང་སྐྱག་ལུད་ཀྱི་ཕུང་བོ་འཕོངས་པ་ཇི་བཞིན་ལ་ལས་སྣ་བཀབ་
ནས་ཁོང་ལ་ལྟ་བ་དང་། ལ་ལས་ཁོང་གི་གམ་ནས་མི་འདུག་པར་སྡོད་གནས་
སྤོར། ལ་ལས་ཁོང་ལ་མཛུབ་མོ་བཙུགས་ནས ཕེ། མགར་པ་རེད་དམ། ཕར་
བལྟས་ན་འདྲ་ཆགས་མདོག་ལ་ཨང” ཟེར་ནས་འཚུབ་ལོང་ལོང་བྱས་ཏེ་ཚང་
ཕོར་ཡང་འགྱོག་མཚམས་བཞག སེམས་སུ་གྲ་སྒྲིག་གང་ཡང་མེད་པར་གློ་བུར་
དུ་རྡུང་རྡེག་དང་མཐོང་ཆུང་དེ་འདྲ་ཞིག་ཁོ་མོའི་མགོ་ཐོག་ཏུ་འཁེལ་བས་
ཁོ་མོའི་རྣ་བར་སིང་སྒྲ་གྲགས་ཤིང་། སྙིང་ཁ་ལྡིག་སྡིག་ཏུ་འཕར་བ་དང་། མིག་
ཀྱང་རབ་རིབ་ཏུ་གྱུར་ནས་མདུན་གྱི་ཅོག་ཙེ་དང་། ཁྲེལ་དགོད་བྱེད་བཞིན་པའི་
མི་དེ་ཚོ་གཅིག་ཐོག་གཅིག་ཏུ་བརྩེགས་ནས་ཁོང་གི་མདུན་དུ་ཡམ་ཡོམ་བྱེད་
བཞིན་འདུག ཨ་ཙི། ཁྱིམ་དུ་ཇི་ལྟར་ལོག་འགྲོའམ། དཀོན་མཆོག་མཁྱེན། ལས་
མ་དག་པའི་སྐྱེ་དམན་ངས་མིག་གིས་ཀྱང་མཐོང་མ་མྱོང་བའི་སྤོ་བོའི་པ་ཕའི་
ལས་རིགས་ཀྱི་སྡུག་བསྔལ་མྱང་ཚར་རྒྱུ་མེད་པའི་ལས་དབང་ལ་ཨང་བསམས་
༄༅ 077



རལ
ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ནས་མི་ཚེ་ཕྱེད་ཀ་ལྷག་ཙམ་སྤྱི་ཚོགས་རྙིང་བའི་ནང་བསྐྱལ་ཟིན་པའི་བུད་མེད་
དེའི་སེམས་ཀྱི་ན་ཚ་རྙིང་བ་ཚང་མ་ཡར་ལངས་ཤིང་། ཚེ་སྔོན་རང་གིས་ལས་
མ་དག་པའི་བྱ་བ་ཅི་ཞིག་བྱས་པ་ཡིན་ནམ་སྙམ་སྟེ་རང་ཉིད་ཀྱི་ལས་དབང་ལ་
འཁང་ར་བྱེད་པ་ལས་ཐབས་གཞན་ཅི་ཡོད། རང་ཅག་ཆོས་ལྡན་ཞིང་ཁམས་སུ་
འཚར་ལོངས་བྱུང་བའི་ཕ་སྤུན་སྤྱི་དང་འདྲ་བར་བུད་མེད་དེའང་ཆོས་ལ་དད་
པ་དང་། དཀོན་མཆོག་གསུམ་སྐྱབས་སུ་བཟུང་ནས་བདེ་སྡུག་ཅི་བྱུང་ན་འང་
སྒྲིབ་གཉིས་ཀྱི་མུན་པ་སངས་ཤིང་། ཡེ་ཤེས་ཀྱི་སྣང་བ་རྒྱས་པའི་དཀོན་མཆོག་
ལ་སྐྱབས་བཅོལ་ཞུ་མཁན་ཡིན་སྟབས་དེ་རིང་ཞོགས་པར་ཡང་ཁོ་མོ་སྔ་མོ་
ནས་ཡར་ལངས་ཏེ་ཇོ་ཤཱཀ་ཡེ་ཤེས་ནོར་བུར་སྡིག་སྒྲིབ་དག་པའི་གསོལ་བ་སྨོན་
ལམ་འདེབས་པར་སོང་། ཁོ་མོས་རིག་པ་རྩེ་གཅིག་ཏུ་བསྒྲིམས་ནས་སྨོན་ལམ་
འདེབས་གང་ཐུབ་བྱས་རུང་། ཁ་སང་གི་གནས་ཚུལ་དེ་རྣམས་མིག་ལམ་དུ་ཤར་
ཞིང་། ཕ་ཐོག་ནས་བུ་ཐོག་ཏུ་མྱང་དགོས་པའི་སྡུག་བསྔལ་བསམ་བཞིན་དུ་མིག་
ནས་མིག་ཆུ་དབང་མེད་དུ་བཞུར། །
“སྡུག་སེམས་ཁྲལ་གྱིས་མནར་བའི་མིས་མགོ་བོ་མི་ཐེག” ཅེས་པའི་
དཔེ་ལྟར་ཁོ་མོས་མཆོད་མཇལ་ཚར་ནས་མགོ་བོ་དུད་བཞིན་ཁྱིམ་དུ་ལོག དུས་
རྒྱུན་ཁོ་མོ་བར་སྐོར་དུ་འགྲོ་སྐབས་ཁ་ནས་མ་ཎི་བགྲང་བཞིན་ལམ་གཡས་
གཡོན་གྱི་ཚོང་ཟོག་དང་འགྲུལ་བཞུད་བྱེད་མཁན་གྱི་མི་ཚོར་ལྟ་བཞིན་དངོས་
གནས་ད་ཆ་ལྷ་ས་ནི་འདི་འདྲའི་ཚོང་ཟོང་མང་ཞིང་། འདུ་ལོང་འཁྱུག་པོའི་
གྲོང་ཁྱེར་ཞིག་ཏུ་གྱུར་འདུག་སྙམ་ནས་སེམས་སུ་དགའ་ལྷང་ལྷང་གི་ཚོར་བ་སྐྱེ་
བཞིན་བར་སྐོར་ལ་སྐོར་བ་ག་ཚོད་བརྒྱབ་ཀྱང་ངལ་དུབ་ཀྱི་སྣང་བ་ཡེ་ནས་མེད།
འོན་ཀྱང་དེ་རིང་ནི་མིའི་སྐད་སྒྲ་དང་། རྐང་འཁོར་གྱི་དྲིལ་བརྡ། རླངས་འཁོར་
༄༅ 078 རྒྱུ



རྩྭ་ཐང་གི་ཉིན་ཐོ།
གྱི་དུང་སྒྲ་སོགས་རྣ་རྩར་གྲགས་སྐབས་ཟིང་ཆ་ཆེ་བའི་སྣང་ཚུལ་ཞིག་ཤར་ནས་
སུན་སྣང་སྐྱེས་པ་དང་། མི་རྣམས་ཀྱིས་ཁོ་མོ་ལ་མཛུབ་མོས་བསྟན་ནས་སྐད་
ཆ་བཤད་སྐབས “མགར་པ” “མགར་པ” ཟེར་བའི་སྣང་བ་ཤར་ནས་ཁྱིམ་དུ་
མགྱོགས་ཙམ་སླེབས་ན་ཅི་མ་རུང་སྙམ་སྟེ་གོམ་སྟབས་ཇེ་མགྱོགས་སུ་བཏང་།
ཀཀྐི་སྒོ་བཞིའི་རྩེར་སླེབས་སྐབས་རྒྱ་ལམ་དཀྱིལ་ན་མི་ཚོགས་ཆེན་པོ་ཞིག་ཡོད་
པ་དང་། བར་སྐོར་རྒྱག་བཞིན་པའི་མི་ཚོས་ཞྭ་མོ་ཕུད་དེ་བྲེལ་འཚུབ་ཆེན་པོས་
དེའི་ཕྱོགས་སུ་རྒྱུག་འགྲོ་བ་མཐོང་བས་ཁོ་མོས་འདི་ཅི་ཡིན་ནམ་སྙམ་སྟེ་བལྟས་
པ་ན། མི་ཚོགས་ཀྱི་ཁྲོད་དུ་སྤྲུལ་སྐུ་དགུང་ལོ་དགུ་ཙམ་ལོན་པ་ཞིག་གིས་ཕྱག་
དབང་གནང་བཞིན་འདུག བླ་སྤྲུལ་ཆེ་གྲས་ཤིག་ཡིན་པ་འདྲ། གསོལ་དཔོན་དང་
ཞབས་ཕྱི་དྲུག་བདུན་ཙམ་གྱིས་མི་ཚོགས་ཀྱི་ཁྲོད་ན “ཕར་ཙམ་བཤིག” “ཕར་
ཙམ་བཤིག” ཟེར་ནའང་ཆོས་དད་པ་ཚོས་ལྕེ་བསྣར་མགོ་སྒུར་བཞིན་འཚང་ཁ་
ཤིག་ཤིག་གིས་སྤྲུལ་སྐུའི་མདུན་དུ་བཅར་ནས་ཕྱག་དབང་ཞུས་ཏེ་ཕེབས་ལམ་
མེད་པ་བཟོས་སྟབས་གསོལ་དཔོན་དེ་ཚོ་རྔུལ་ནག་ཆིལ་ཆིལ་ངང་ཐབས་ཟད་དེ་
སྡོད་དགོས་བྱུང་། ཨ་ཅག་ཀུན་བཟང་ལྷ་མོས་དེ་དག་མཐོང་སྐབས་རང་དབང་
མེད་པར “ཨ་ཙི། ལས་བསོད་ནམས་བསགས་པའི་མི” ཞེས་ཆིག་ལབ་རྒྱག་
བཞིན་མི་ཚོགས་ཀྱི་དཀྱིལ་དུ་ཤུགས་གང་ཡོད་ཀྱིས་འཚངས་ནས་ད་གཟོད་ཕྱག་
དབང་ཞུ་ཐུབ་ཙམ་བྱུང་། དེ་ནས་མུ་མཐུད་དུ་མདུན་དུ་སྐྱོད་པ་ན་གློ་བུར་དུ་བྱིས་
པའི་དགོད་སྒྲ་དང་། གླུ་སྒྲ་ལྷང་ལྷང་ཞིག་རྣ་ལམ་དུ་གྲགས་འོངས་པས་དེའི་མུར་
ཁོ་མོ་གཉིད་ལས་སད་པ་ལྟར་གྱུར་ཏེ་ཅི་ཡིན་ནམ་སྙམ་སྟེ་མིག་ཕྱིས་ཙམ་བྱས་
ནས་བལྟས་ཚེ། ཨ་ཡ་མཚན། ཁྲོན་པ་དང་། རྒྱ་ལྕང་། ཁམ་སྡོང་། ཐག་མཆོང་རྒྱག་
བཞིན་པའི་བྱིས་པ། འདི་ནི་ལོ་ངོ་སུམ་ཅུའི་སྔོན་དུ་རང་ཉིད་བསྡད་མྱོང་བའི་སྒོ་
༄༅ 079 @



༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ར་ཆུང་ཆུང་དེ་མ་ཡིན་ནམ། སྒོ་རའི་དབུས་ཀྱི་ཁྲོན་ཆུ་དེ་སྔར་བཞིན་དྭངས་ཤིང་
གསལ་ལ། ཁྲོན་པའི་མཐའ་རུ་ཡོད་པའི་རྒྱ་ལྕང་གི་སྡོང་བོ་དང་ཁམ་བུའི་སྡོང་
བོ་གཉིས་ད་ཆ་སྡོང་རྒན་དུ་གྱུར་ཟིན་རུང་ལོ་འདབ་སྔར་ལས་ཇེ་ཆེར་རྒྱས་ནས་
ཡལ་འདབ་སོགས་ཐུར་དུ་དཔྱངས་འདུག དེ་དག་ཁོ་མོའི་མིག་ལམ་དུ་འཆར་
སྐབས་བསམ་པའི་རྦ་ཀློང་དྲག་ཏུ་འཕྱུར་ཞིང་ཆུང་དུས་ཀྱི་གནས་ཚུལ་རྣམས་
གློག་བརྙན་གྱི་པར་གཞི་ལྟར་ཡིད་ངོར་ཤར་བ་ནི་འདི་ལྟར།
གཉིས།
སྲང་ལམ་ཀྱག་ཀྱོག་དེའི་གཞོགས་གཅིག་ལ་གནས་པའི་སྒོ་ར་ཆུང་
ཆུང་འདིའི་ནང་དུ་ཁོ་མོའི་བྱིས་པའི་དུས་རབས་བསྐྱལ་ཞིང་། སྒོ་ར་ཆུང་ཆུང་
འདིའི་དབུས་ཀྱི་ཁྲོན་པའི་མཐའ་རུ་རྒྱ་ལྕང་གི་སྡོང་བོ་གཅིག་དང་ཁམ་སྡོང་
གཅིག་ཡོད། དབྱར་དུས་སྐྱེ་ལོ་བཟང་བའི་རྒྱ་ལྕང་གི་ལོ་འདབ་རྣམས་སྔོ་ལྗང་
ངེར་འཕྱང་འཕྲུལ་དུ་དཔྱངས་ཤིང་། ཞོགས་པའི་ཉི་ཟེར་གྱི་འོག་ཏུ་གསེར་འོད་
ཆེམ་ཆེམ་འཕྲོ་བའི་ལོ་མའི་གསེབ་ནས་སྡུག་གུར་སྨིན་པའི་ཁམ་བུ་དག་ནི་
ཁམས་འབྲས་མཚར་བའི་ན་ཆུང་བུ་མོ་ཇི་བཞིན་དཀར་ལ་དམར་མདངས་
བཀྲ་བཞིན་མགོ་ལྕོག་ལྡེམ་ལྡེམ་བྱེད་པ་དང་། གསུང་སྐད་སྙན་པའི་བྱ་བྱིའུ་
སྣ་ཚོགས་ཀྱིས “ཅི་ཅི” དང “ཅིའུ་ཅིའུ” ཞེས་དབྱངས་སྙན་དང་བཅས་ཅི་
དགར་འཕུར་ལྡིང་གི་གར་ལ་རོལ་བའི་ཡིད་འོང་ཞོགས་པའི་དུས་སུ། སྡོང་
བོའི་འོག་ནས་མགོ་བོ་བཏེགས་ཏེ་ཁྲོན་པའི་ཆུ་ལྟར་དྭངས་ཤིང་གྲུང་བའི་མིག་
གཉིས་ཟུམ་ཟུམ་བྱས་ཏེ་ལྟ་བཞིན་པའི་བུ་མོ་ཆུང་ཆུང་དེའི་བློ་ཡི་རྫིང་བུ་རུ་
* OBOཉྩ



རྩྭ་ཐང་གི་ཉིན་ཐོ།
འཇའ་ཚོན་ལྟར་རྣམ་པར་བཀྲ་ལ་མཛེས་སྡུག་ལྡན་པའི་འཕྲུལ་སྣང་ག་ཚོད་
ཅིག་སྐྱེས་ཡོད་དམ། ཉིན་མོར་ཡང་མཚན་མོའི་མདངས་འཛིན་པའི་བུ་མོའི་
ཁྱིམ་ཚང་ནག་ཁུང་དེ་དང་བསྡུར་ན་སྒོ་རའི་ནང་གི་གནམ་ས་ཆུང་ཆུང་དེ་ནི་
ལྷ་ཡུལ་ལྟ་བུ་ཞིག་རེད། ཉིན་ལྟར་ཞོགས་ཟས་ཟོས་རྗེས་པ་ཕས་གདན་སྟེང་དུ་
སྐྱིལ་ཀྲུང་བྱས་ནས་ཚེམ་བུ་རྒྱག་མགོ་ཚུགས་པ་དང་། བུ་མོས་རྩེད་ཆས་སྒམ་
ཆུང་དེ་ཁྱེར་ནས་ཕྱི་རུ་ཐོན་ཏེ་ལྕང་སྡོང་འོག་ནས་པུས་མོ་ས་ལ་བཙུགས་ཏེ་
རང་གི་རྩེད་ཆས་སྣ་ཚོགས་སྒྲིག་བཞིན་དུ “དབྱར་ཟླ་དྲུག་པ་ཤར་སོང་། །ཁུ་
བྱུག་མོན་ནས་ཕེབས་བྱུང་། །ས་གཞི་འདི་མའི་ན་ཁ། །སྨྱུག་མདོག་གཡུ་ལ་གྱུར་
སོང་། །ལྕང་མ་ལྕང་གསར་སྒང་ལ། །བྱིའུ་ཆུང་འཇོལ་མོ་བབས་ཤོག །གསུང་
སྐད་སྙན་པའི་བྱིའུ་ཆུང་། །བུ་མོ་ང་ཡི་སྐྱོ་རོགས” ཞེས་གདངས་དམའ་མོས་གླུ་
དབྱངས་བླངས་ཏེ་རྩེད་ཆས་ཀྱི་སྟེང་དུ་མགོ་བོ་འཁོར་ནས་བསྡད་འདུག དེའི་
དུས་ཁོ་ཚང་གི་ཁྱིམ་གྱི་ཁ་སྤྲོད་དུ་སྡོད་པའི་ལྷ་བྲིས་ཆེན་མོ་པའི་བུ་མོ་སྒྲོལ་དཀར་
གྱིས་ཀྱང་རང་གི་རྩེད་ཆས་རྣམས་ཁྱེར་ནས་ལྕང་སྡོང་གི་འོག་ཏུ་ཡོང་། ཁོ་མོར་
ཕྱི་རྒྱལ་ནས་ཐོན་པའི་འགྱིག་གི་བུ་མོ་མགོ་སེར་པོ་གཅིག་དང་། འགྱིག་གི་བྱིའུ་
ཆ་གཅིག་ཡོད་ཀྱང་ཀུན་བཟང་ལྷ་མོའི་ལྕགས་ཀྱི་ཧཱ་ཤང་གད་མོ་ལྷུག་ལྷུག་
དགོད་པ་དེ་དང་། ལྕགས་ཀྱི་སེང་གེ་བརྗིད་ཉམས་ལྡན་པ་དེར་སེམས་པ་ཤོར་
ནས་འགྱིག་གི་བུ་མོ་མགོ་སེར་པོ་དེ་ཀུན་བཟང་ལྷ་མོར་བསྟན་ནས “ངེད་གཉིས་
ཀྱིས་བརྗེ་བོ་རྒྱག་གམ” ཞེས་བཤད་སྐབས་ཀུན་བཟང་ལྷ་མོ་སྐྲག་སྣང་ཆེན་
པོས་ཁ་ཤ་འཐེན་འཐེན་དང་དཔུང་བ་འགུལ་འགུལ་བྱས་ཏེ ་བརྗེ་བོ་བརྒྱབ་ན་
ཁྱོད་ཀྱི་ཨ་མས་གཤེ་གཤེ་གཏོང་གི་རེད” ཅེས་བཤད་ནས་མོས་མཐུན་མ་བྱས་
ཀྱང་། བུ་མོ་སྒྲོལ་དཀར་གྱིས་ཨུ་ཚུགས་ཀྱིས་འགྱིག་གི་བུ་མོ་མགོ་སེར་དེ་ཀུན་
རྒྱུ
81



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
བཟང་ལྷ་མོར་སྤྲད་ནས་ལྕགས་ཀྱི་ཧྭ་ཤང་དེ་རང་གི་སྒྲིག་ཆས་སྟེང་བཞག་ནས་
དགའ་བོ་བྱེད་པ་དང་། ཀུན་བཟང་ལྷ་མོས་འགྱིག་གི་བུ་མོ་དེ་པང་ནས “འོ་ལོ་
ལོ། འོ་ལོ་ལོ” ཞེས་ཕྲུ་གུ་དམར་འབྱར་པང་བའི་ཚུལ་གྱིས་ཕར་འགྲོ་ཚུར་འགྲོ་
བྱས་ཏེ་སེམས་གཡེང་བའི་ཚེ་ན། གདོང་ལ་གཉེར་མས་ཁེངས་ཀྱང་དཀར་དམར་
རྫོབ་རྫོབ་བྱུགས་ཏེ་ན་ཆུང་མཛེས་མར་བརྫུས་པའི་ལྷ་བྲིས་ཆེན་མོ་ཕྱི་རུ་ལས་
ཀར་ཐོན་སྐབས་སྒོ་ཡངས་པོར་ཕྱེ་སྟེ་ཁྱོ་ག་ཟུར་བསྟེན་བྱེད་མཁན་སྐྱེ་དམན་
ཚུལ་མིན་དེ་ཁྱིམ་ནས་མཆོངས་ཡོང་སྟེ་ཀུན་བཟང་ལྷ་མོར “སྨད། ང་ཚོའི་ཕྲུ་
གུའི་རྩེད་ཆས་ལ་ལག་པས་རེག་མི་དགོས། བཙོག་པ་ཤོར་གྱི་རེད” ཅེས་བཤད་
བཞིན་དུ་ཀུན་བཟང་ལྷ་མོའི་ལག་ནས་འགྱིག་གི་བུ་མོ་དེ་ཕྲོགས་པ་དང་། སྒྲོལ་
དཀར་གྱི་སྒྲིག་ཆས་སྟེང་ནས་ཧྭ་ཤང་དེ་བླངས་ནས་ཁ་ཕྲུ་འདེབས་བཞིན་ས་ལ་
ཤེད་ཀྱིས་བརྒྱབ་ཅིང་བུ་མོ་སྒྲོལ་དཀར་གྱི་ལག་པ་ནས་འཐེན་ཏེ་ཁྱིམ་ལ་ཁྲིད།
ཀུན་བཟང་ལྷ་མོས་ས་ནས་ཧྭ་ཤང་དེ་ཡར་བསྒྲུགས་ནས་འོག་འཇུག་གི་རྩེ་མོས་
འབྱིད་བཞིན་དུ་སེམས་སྡུག་ཆེན་པོས་དུས་ནས་སྡོད་སྐབས་ཕ་སྟོབས་རྒྱལ་
ཁྱིམ་ནས་ཕྱིར་ཐོན་ཡོང་སྟེ་བུ་མོར “ད་མ་ངུ་། ནང་ལ་ལོག་འགྲོ” ཟེར་ནས་བུ་
མོའི་མིག་ཆུ་ཕྱིས་ཏེ་ལག་ནས་བཟུང་སྟེ་ཁྱིམ་དུ་ཁྲིད་འགྲོ་སྐབས་སྒྲོལ་དཀར་གྱི་
ཨ་མས་ད་རུང་སྐད་ཅོར་བརྒྱབ་སྟེ་བུ་མོར་གཤེ་གཤེ་གཏོང་ཁུལ་གྱིས་ཚིག་གི་
མདའ་མོ་འཕེན་ཅི་ཐུབ་བྱེད་པར་མ་ཟད། སྒེའུ་ཁུང་ནང་ནས་མཆིལ་མ་བཏབ་
ཀྱང་ཀུན་བཟང་ལྷ་མོའི་ཕས་ཡ་ལན་སྤྲོད་རྒྱུ་ལྟ་ཞོག ད་དུང་མགོ་བོ་དུད་དུད་
ཀྱིས “ཨ་ཅག་ལུང་རིགས་ལགས། དགོངས་དག་ཞུ། དགོངས་དག་ཞུ” ཞེས་རང་
གིས་ལན་པའི་བྱ་བ་བརྩམས་པ་ལྟ་བུའི་བརྟུལ་ཞུགས་འཛིན་ཞིང་། གདོང་ལ་
སྐྱོ་མདངས་དང་ཁྲོ་མདངས་གཉིས་ག་འདྲེས་མར་གྱུར་ཏེ་སེམས་སུ་རྩམ་པ་ཟོས་
# 282 རྒྱུ



རྩྭ་ཐང་གི་ཉིན་ཐོ། སྒྱུ་
ནས་ཕོ་ལོ་སུམ་ཅུ་ལྷག་ཙམ་ལོན་པའི་སྐྱེས་པ་ཁྱོ་ག་ཞིག་གིས་རང་གི་སྙིང་ལྟར་
གཅེས་པའི་བུ་མོ་གཅིག་པུའང་སྲུང་སྐྱོབ་བྱེད་མི་ཐུབ་པར་དོན་མེད་གཞན་གྱི་
བརྙས་བཅོས་བཟེད་དགོས་པའི་ལས་དབང་ལ་ཁོང་ཁྲོ་དང་སྐྱོ་སྣང་དུས་གཅིག་
ཏུ་སྐྱེས་པ་གདོན་མི་ཟ། འོན་ཀྱང་དེ་དུས་བུ་མོས་པ་ཕའི་སེམས་ནང་གི་སྡུག་
བསྔལ་དང་ཁོང་ཁྲོ་དེ་ཚོ་ག་ལ་རྟོགས་ཐུབ། བྲག་རྡོའི་གསེབ་ནས་ཀྲོང་ངེར་བུད་
པའི་ལྗང་བུ་ཞིག་དང་འདྲ་བར་ལས་དབང་གིས་ཡ་ང་སྙིང་རྗེ་མེད་པར་འཇིག་
རྟེན་འདིར་འཕངས་པའི་སོན་རྩ་དེ་ནི་སྡུག་པོ་ཁོ་ནའི་ནང་དུ་འཚར་ལོངས་བྱུང་
ནའང་ད་དུང་བུ་མོ་འདིའི་མ་འོངས་འབྱུང་འགྱུར་གྱི་དོན་ནི་ཅི་ལྟ་བུ་ཞིག་ཡིན་
པ་སུས་ཤེས། ཁོ་མོ་ནི་ལོ་མཉམ་གྱི་བྱིས་པ་གཞན་ལས་གཟུགས་སྟོབས་འཚར་
མགྱོགས་ལ། ཁ་མིག་གྲུང་བ་དང་སྤྱང་གྲུང་འཛོམས་པ། དྲན་པ་སྐྱེན་པ་ཙམ་དུ་
མ་ཟད་ཉམ་ཆུང་ལ་ཚུལ་དང་མཐུན་པ། རྒན་པར་བརྩི་བཀུར་དང་གཞོན་པར་
བྱམས་སྐྱོང་ཆེ་བ་ཞིག་ཡིན་སྟབས་བྱིས་པ་ཚང་མ་ཁོ་མོ་དང་མཉམ་དུ་རྩེད་མོ་
རྩེ་རྒྱུར་དགའ་བོ་བྱེད་ཅིང་། སྒོ་རའི་ནང་གི་ལོ་མཉམ་གྱི་བུ་མོ་ཚོས་མཉམ་དུ་
ཐེ་པེད་རྒྱག་སྐབས་ཀུན་བཟང་ལྷ་མོས་ཐེངས་གཅིག་ལ་བརྒྱ་དང་ལྔ་བཅུ་ནས་
དྲུག་ཅུ་ཙམ་རྩི་ཐུབ་པས་སུའང་ཁོ་མོར་མི་དོ། ཁོ་མོས་ལག་གཡས་པས་ཕྱུ་བ་
བཟུང་ཙམ་བྱས་ཏེ་ཡང་ཤ་དོད་པའི་རྐང་བའི་ཐོག་སྒྲ་དང་བཅས་ཏེ་ཚོན་ཁྲ་ཅན་
གྱི་བྱ་སྤུའི་ཐེ་པེད་ནི་རྣམ་པར་བཀྲ་བའི་འཇའ་ཚོན་ལྟར་ཡུག་ཙམ་ཡུག་ཙམ་
བྱེད་དུས་ལོ་མཉམ་གྱི་བུ་མོ་ཚོས་ཁོ་མོའི་ལུས་ཀྱི་ལྡེམ་མྱུར་དང་རྐང་བའི་ཡང་
ཟོར་ལ་ཡིད་སྨོན་སྐྱེས་ཏེ་གྲངས་ཀ་རྩི་རྒྱུའང་གཏིང་བརྗེད་དུ་འགྲོ་ལ། ལོ་མཉམ་
གྱི་བྱིས་པ་ཕོ་ཚོས་ནི་ཨ་ཆུག་ཀྱང་རྒྱག་འཕྲོ་བྱས་ཏེ་ཁོ་མོའི་ཡར་ངོའི་ཟླ་བ་ལྟ་
བུའི་དཀར་ལ་དམར་མདངས་ཆགས་པའི་བཞིན་རས་དང་། མིག་ལྕིབས་ཡངས་
༄༅ 283 ཚཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
པའི་དབུས་ཀྱི་ཆུ་ཤེལ་ལྟར་དྭངས་པའི་སྤྱན་ཟུང་ཀེམ་ཀེམ་དུ་གཡོ་བའི་ཚུལ་ལ་
ཡིད་དབང་ཤོར་ནས་ཕན་ཚུན་ལ་ཤབ་ཤུབ་ཀྱི་གླེང་མོལ་བྱེད། བུ་མོ་ཀུན་བཟང་
ལྷ་མོ་ནི་རྩེ་རོགས་ཚོས་མཐའ་སྐོར་བའི་ཁྲོད་དུ་མིག་ཟུང་གཡོ་མེད་ཐེ་པེད་ལ་
ལྟ་བཞིན “བརྒྱ་དང་གཅིག བརྒྱ་དང་གཉིས” ཞེས་རྩི་བར་བྲེལ་བའི་ཚེ་ན་པ་
ཕ་ཁྲོན་པའི་འགྲམ་དུ་འོངས་ནས “བུ་མོ། ད་འགྲིག་བཞག ལོག་ཤོག” ཅེས་
བོས་པ་ན། བུ་མོས་ཐེ་པེད་ལག་ཏུ་བླངས་ནས་རྒྱག་མཚམས་བཞག་སྟེ། “པ་
ཕ་། ཏོག་ཙམ་རྩེ་རུ་འཇུག་རོགས” ཟེར་ནའང་པ་ཕས་ཨུ་ཚུགས་ཀྱིས་བུ་མོའི་
ལག་མགོ་ནས་བཟུང་སྟེ་ཁྱིམ་དུ་ཁྲིད་དེ་ “ཁྱོད་རང་ཕྲུ་གུ་གཞན་དང་རྩེད་མོ་
རྩེ་ན་མི་འཚམ་པས། རང་གི་ཁྱིམ་ནས་རྩེད་མོ་རྩེས་ཏེ་བསྡད་ན་དགའ” ཞེས་
བཤད་དེ་ཅོག་ཙེ་ཆུང་ཆུང་དེའི་ནང་དུ་པ་ཕས་ཟ་མ་ནུས་པར་ཉར་ཚགས་བྱས་
ཡོད་པའི་ཉ་བྱི་རིལ་དང་གྲོ་ཡོས་ཕྲན་ཙམ་དེ་བུ་མོར་བྱིན་ཏེ་བུ་མོའི་མགོ་ལ་
བྱིལ་བྱིལ་བྱེད་བཞིན “བུ་མོ་སེམས་སྡུག་མ་བྱེད། པ་ཕས་ཁྱོད་ལ་རྩེད་རོགས་
བྱ་ཆོག” ཅེས་བཤད་དེ་བུ་མོ་སྒལ་བར་ཁུར་ནས “འོ་ལོ་ལོ” ཟེར་བཞིན་ཁྱིམ་
ནས་ཕར་འགྲོ་ཚུར་འགྲོ་བྱེད་སྐབས་པ་ཕའི་མིག་ལ་མཆི་ཞགས་འཁོར་ནས་ངུ་
སྐད་འཆོར་བཞིན་པ་བུ་མོས་ག་ལ་ཤེས། དེ་ནས་བཟུང་ཁོ་མོ་རྒྱུན་དུ་ཁྱིམ་ནས་
རྩེད་མོ་རྩེས་ནའང་སེམས་སུ་པ་ཕས་ང་ཕྲུ་གུ་གཞན་དང་རྩེད་མོ་རྩེས་པ་མཐོང་
དུས་སྐྲག་སྣང་དེ་འདྲ་བྱེད་དོན་གང་ཡིན་ནམ། ཁྱིམ་མཚེས་ཨ་ཅག་ལུང་རིགས་
ལགས་ཀྱིས་བུ་མོ་སྒྲོལ་དཀར་དང་ངེད་གཉིས་ལྷན་དུ་རྩེད་མོ་རྩེས་ན་ཁོའི་བུ་
མོར་བཙོག་པ་ཤོར་གྱི་རེད་ཟེར་དོན་གང་ཡིན་ནམ་སྙམ། རྩེད་རོགས་བུ་མོ་ཚོས་
ཐག་མཆོང་རྒྱག་པའི་རྡོག་སྒྲ་དང་བཅས “སི་སི་སི་མ་སྦྲ་ཆ་ལས་ཧོ། རྨ་བྱའི་
མགོ་ལ་གཡས་སྐོར་གཅིག་བརྒྱབ། མཛོ་མོའི་མགོ་ལ་གཡོན་སྐོར་གཅིག་བརྒྱབ།
C34 ཉྩ



རྩྭ་ཐང་གི་ཉིན་ཐོ། རྒྱུན
ཐ་མག་ལས་ཞིམ་པ་མི་འདུག ཆོ་ལོ་ལས་མངར་བ་མི་འདུག གང་ཟ་ཐང་ཁུག་
སྐེད་པའི་འོག་ལ་གཟེར། ཆུ་དང་ཉ་མོ་ཟམ་པའི་འོག་ལ་སིར། ཟམ་པ་ཟམ་པ་
གསེར་གྱི་ཟམ་པ། ཐོམ་བུ་ཐོམ་བུ་དངུལ་གྱི་ཐོམ་བུ། མཆོད་མཁན་ལ་གང་གཞུས།
མ་མཆོད་མཁན་ལ་དོ་གཞུས...” ཞེས་པའི་གླུ་སྒྲ་ཁོ་མོའི་རྣ་བའི་བུ་གར་ལྷུང་
སྐབས་རང་དབང་མེད་པར་སྒེའུ་ཁུང་ལས་ཕྱི་རུ་བལྟས་ཏེ་དགའ་དགའ་སྤྲོ་སྤྲོའི་
ངང་ཐག་མཆོང་རྒྱག་བཞིན་པའི་རྩེད་རོགས་ཚོར་ཡིད་སྨོན་ག་ཚོད་ཅིག་སྐྱེས་
མྱོང་ངམ།
བུ་མོ་ཀུན་བཟང་ལྷ་མོ་ལོ་བཅུ་དྲུག་ལ་སླེབས་པའི་ལོ་དེར་པ་ཕ་སྟོབས་
རྒྱལ་ནད་དྲག་པོས་ཟིན་ནས་མལ་དུ་ལུས་ཤིང་། མོ་ལུང་རྩིས་རྟགས་སོགས་རིམ་
གྲོ་ཇི་ལྟར་བྱས་ཀྱང་དྲག་སྐྱེད་མ་བྱུང་བར་སང་ཤི་གནངས་ཤིའི་གནས་སུ་གྱུར།
མི་ཚང་གི་ཕ་འགྱེལ་བ་ནི་ཁང་བའི་ཀ་བ་འགྱེལ་བ་ལྟ་བུ་ཡིན་པས་རྒྱུན་དུ་དྲོད་
སྐྱིད་ལྡན་པའི་ཁྱིམ་ཚང་དེ་གློ་བུར་དུ་གྲང་ཤུར་ཤུར་དང་ཐལ་བ་ཕྱུར་རེར་ཙམ་
ཁུག་ཀྱང་ཉིན་བཞིན་ལེབ་མོར་གྱུར་ནས་ཕ་བུ་གཉིས་ཀྱི་འཚོ་བའང་འཁྱོལ་
དཀའ་བའི་དུས་དེར་བུ་མོས་ད་གཟོད་ཕས་ཁྱིམ་ཚང་ཆུང་ཆུང་དེ་སྐྱོང་ཆེད་ཉིན་
མཚན་བར་མེད་དུ་དཀའ་སྡུག་ག་ཚོད་སྤྱད་ཡོད་པ་ཤེས་ཚོར་ཟབ་མོ་བྱུང་སྟེ་ཕ་
ལ་བརྩེ་དུངས་དེ་བས་ཇེ་ཟབ་ཏུ་གྱུར། །
སྡུག་ཀོ་མོག་གི་རྫ་ཆུའི་ནང་དུ་འཚར་ལོངས་བྱུང་བའི་བྱིས་པ་དག་ནི་
ཆུང་དུས་ནས་འཁོར་བའི་སྡུག་བསྔལ་ལ་བཟོད་བསྲན་བྱེད་རྒྱུར་གོམས་བྱང་དུ་
སོང་ཡོད་པས། དུས་རྒྱུན་གྱི་དཀའ་སྡུག་དང་གློ་བུར་བའི་ཆག་སྒོ་གང་ལ་འཕྲད་
ནའང་ཚེ་སྔོན་ལས་ངན་བསགས་པའི་རྣམ་སྨིན་ཁོ་ནར་བསམ་གིན་ཡོད། ཁྱིམ་
ཚང་དཀའ་ངལ་འདི་ལྟ་བུ་ཞིག་ལ་འཕྲད་སྐབས་ལོ་ངོ་བཅུ་དྲུག་ལས་མ་སོན་
༄༅ O85 རྒྱུ



ཀྲུང་གོའི་བོད་ཀྱི་དེང་རབས་ཚ་ལོ་རིག་གཛེས་བཏུས།
པའི་བུ་མོ་དེ་ནི་ཇི་ལྟར་གསར་དུ་འབུས་པའི་ལྗང་བུར་གློ་བུར་དུ་དྲག་ཆར་རླུང་
འཚུབ་ཀྱིས་གཙེས་པ་ལྟར་རེ་ཞིག་ཡམ་ཡོམ་འཁྱ་ཁྱོར་གྱི་གནས་སྐབས་ལས་མ་
འདས་རུང་། མཐར་རང་ཚུགས་ཟིན་ནས་རླུང་བུའི་ཁྲོད་དུ་འཚར་ལོངས་བྱུང་
བ་ལྟར་བུ་མོ་ཀུན་བཟང་ལྷ་མོ་ནི་གློ་བུར་དུ་བྱིས་པ་སྙོམ་ལས་ཅན་ཞིག་ནས་
ཁྱིམ་སྐྱོང་གི་བུད་མེད་མྱོང་བ་ཅན་ཞིག་ཏུ་གྱུར་ནས་མིག་ལྕིབས་ཡངས་པའི་
མིག་དབུས་ལས་ཕྱུང་བའི་ལྷད་མེད་ཕྲུ་གུའི་ཚོར་སྣང་གི་འོད་མདངས་དག་ལྟོ་
གོས་ཀྱི་ཁུར་བོའི་ལྗིད་ཀྱིས་མནན་ནས་ཉོག་མར་གྱུར་པ་དང་། བཞིན་གྱི་བཀྲག་
མདངས་ཀྱང་ཉམས་ནས་ཉིན་བཞིན་སེར་པོར་གྱུར་པའི་རྣམ་པ་སོགས་མལ་ .
སར་ལུས་པའི་ཕའི་མིག་ལམ་དུ་ཤར་སྐབས་གདུང་བ་ཚད་མེད་སྐྱེས་ཤིང་ཡིད་
ཀྱི་རྒྱ་མཚོ་རབ་ཏུ་གཡོས་སོ། །ཀྱེ་མ། རང་ཉིད་ནི་རྐང་བ་ཡ་གཅིག་དུར་ཁྲོད་དུ་
བཞག་ཡོད་པའི་མི་ཞིག་རེད། ད་བར་ངས་དཀོན་མཆོག་གསུམ་སྐྱབས་སུ་བཅོལ།
ལས་རྒྱུ་འབྲས་ཚད་མར་བཟུང་སྟེ་གཞན་ལ་གནག་སེམས་དང་གནོད་སེམས་ཀྱི་
བྱ་བ་ཅི་ཡང་བྱས་མ་མྱོང་མོད། འོན་ཀྱང་འཇིག་རྟེན་འདིའི་སྟེང་དུ་ལས་མ་དག་
པའི་མི་ང་ལྟ་བུས་ལྟོ་གོས་གཏམ་གསུམ་གྱི་བག་ཆགས་འཇོག་རྒྱུ་སྤྲོས་དང་བྲལ་
རུང་། རང་གི་ཤ་ལས་ཆད་པའི་བུ་མོ་འདི་རང་ཉིད་ལྟར་སྡུག་པོ་མྱོང་མི་དགོས་
པ་ཞིག་བྱུང་ན་སྙམ་སྟེ་ད་བར་མགོ་མི་འོག་དང་སྲབ་མདའ་སྒ་འོག་བྱས་ཏེ་སྡུག་
དཀའ་ལས་བརྒྱབ་ནས་བུ་མོ་འདི་རང་རྐྱ་མ་འཕེར་བར་དུ་སྐྱོང་གཉོར་བྱེད་རྒྱུ་
བྱུང་ན་ཅི་མ་རུང་སྙམ་སྟེ་དཀོན་མཆོག་གསུམ་ལ་སྨོན་ལམ་སྐྱབས་འཇུག་ཞུ་
དང་ཞུ་མུས་ཡིན། ད་ནི་བན་སྐུ་ཚེ་རིང་ན་ཟླ་གསུམ་དང་རྐྱེན་གློ་བུར་བྱུང་ན་
ཞག་གསུམ་ཟེར་བའི་དཔེ་ལྟར་རང་ཉིད་ནི་ཚེ་ཕྱི་མར་སང་འགྲོ་གནངས་འགྲོའི་
མི་ཡིན་པས་བུ་མོ་གཅིག་པུ་ནི་བྱིའུ་ཕྲུག་ཐང་ལུས་ཀྱི་གནས་སུ་ལྷུང་རྒྱུ་ཡིན་
© 236 z,



པརg
རྩྭ་ཐང་གི་ཉིན་ཐོ། རྒྱུན་
པར་མ་ཟད། མི་ཡིན་རུང་མི་གྲལ་ལ་མི་ཚུད་པར་གཞན་གྱི་མཐོང་ཆུང་དང་
བརྙས་བཅོས་འོག་ནས་མི་ཚེ་སྐྱེལ་དགོས་ལ། རང་ཉིད་ཀྱི་མི་ཚེའི་གཏམ་རྒྱུད་
དེ་བུ་མོས་ཀྱང་བསྐྱར་ཟློས་བྱེད་དགོས་པ་ལ་ཨང་སྙམ་བཞིན་སྙིང་ག་གས་པ་ལྟ་
བུའི་ཟུག་གཟེར་ལངས། ཡུད་ཙམ་སོང་བ་དང་པ་ཕས་མིག་དལ་བུས་ཕྱེ་ནས་
བུ་མོའི་ཕྱོགས་སུ་བལྟས་པ་ན། དེ་དུས་ཉི་མ་ལ་ཁར་བཞུད་ནས་གྲིབ་སོ་ཐང་ལ་
བབས་པའི་དུས་ཡིན་པས། ཁང་བ་ནག་ཁུང་དེའི་སྒེའུ་ཁུང་བྱང་ལྟ་སྐྱ་ཀའི་ཚང་
དང་གཉིས་སུ་མེད་པ་དེ་ལས་འོད་མདངས་སེར་ཁ་ཙམ་ཞིག་སྒེའུ་ཁུང་འོག་གི་
སྐྱོང་གདན་ཐོག་ཏུ་མགོ་བོ་དུད་ནས་པགས་ཧྲུལ་གྱི་གོས་ཚེམ་བཞིན་པའི་བུ་
མོའི་གདོང་ལ་འཕྲོས་འདུག བུ་མོར་བལྟས་ཀིན་ཉིན་མཚན་དུས་དྲུག་ཏུ་རང་
གི་སེམས་གཏིང་ནས་འབྲལ་ཐབས་མེད་པའི་བཟའ་ཟླ་འདས་པོའི་བྱེད་གཟུགས་
སོགས་ཡིད་ལ་ཤར་ནས་འདས་པའི་དུས་ཀྱི་གནས་ཚུལ་མང་བོ་ཞིག་དྲན་པའི་
ཡོལ་རས་ངོས་སུ་ཤར་པ་ནི་འདི་ལྟར།
གསུམ།
སྟོབས་རྒྱལ་ལོ་ན་ཉི་ཤུ་རྩ་གསུམ་ལ་སོན་པའི་ལོ་དེར་ཕ་ནད་ཀྱིས་
གཟིར་ནས་ཚེ་ལས་འདས། དེ་ནས་བཟུང་རྒྱུན་པར་གཟུགས་གཞི་གཅོང་བའི་
ཨ་མའི་སྡུག་པོའི་སྡུག་རོགས་དང་སྐྱོ་བོའི་སྐྱོ་རོགས། སེམས་ཀྱི་རྟེན་པ་བཅས་
མེད་པར་གྱུར་སྟབས་གཟུགས་པོ་ཡང་སྔར་ལས་ཇེ་ཞན་དུ་གྱུར་ནས་མལ་སར་
ལུས། མ་དྲིན་ཅན་དེ་ནད་ལས་སྐྱོབ་ཆེད་སྟོབས་རྒྱལ་གྱིས་ཚེམ་བུ་བརྒྱབ་ན་ཨེ་
དྲག གླ་བར་སོང་ན་ཨེ་དྲག་བྱས་ཏེ་ངལ་བ་ག་འདྲ་སྤྱད་རུང་རིགས་རུས་དང་
* 237 ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
སྐྱེ་སར་བརྙས་ནས་ལས་ཀར་འབོད་མཁན་ཤིན་ཏུ་ཉུང་སྟབས་ཉེ་འཁོར་གྱི་
གྲོང་གསེབ་ཁག་ལ་ཚེམ་བུ་རྒྱག་པར་འགྲོ་དགོས་བྱུང་། ཉིན་ཞིག་སྟོབས་རྒྱལ་
གདོང་དཀར་རྫོང་གི་ཁྲལ་པའི་དུད་ཚང་འབྲིང་གྲས་ཤིག་གི་སར་ལས་ཀར་
ཕྱིན་ཏེ་ཕྱིར་ལོག་ནས་འབྲས་སྤུངས་ཀྱི་ཉེ་འདབས་སུ་སླེབས་སྐབས་གནམ་ངོ༌
འཐིབས་ནས་ཆར་ཐིགས་རེ་གཉིས་གཏོར་མགོ་ཚུགས། སྟོབས་རྒྱལ་གྱིས་ཆར་
བས་གཤེར་འོང་སྙམ་སྟེ་གོམ་སྟབས་ཇེ་མགྱོགས་སུ་བཏང་རུང་དགུང་སྔོན་
ནི་སྐད་ཅིག་ལ་ནག་མོག་མོག་ཏུ་གྱུར་པ་དང་། འབྲུག་སྒྲ་ལྡིར་རི་རི་གྲགས་
ཤིང་གློག་དམར་འཁྱུགས་པ་དང་མཉམ་དུ་དྲག་ཆར་ཆུ་བྱོ་བ་ལྟར་བབས་པས།
སྟོབས་རྒྱལ་གྱིས་འགྲོ་མཚམས་བཞག་སྟེ་ཉེ་འཁོར་གྱི་མི་ཚང་ཞིག་གི་སྒོ་རྩར་ -
ཆར་གཡོལ་བྱེད་རྩིས་བྱས་ཀྱང་ཁྱིམ་དུ་མལ་སར་ལུས་པའི་སྐྱེད་མའི་ཞལ་
རས་མིག་ལམ་དུ་ཡང་ཡང་ཤར་བས་ཆར་གཡོལ་བྱེད་མ་ཐུབ་པར་ཕྱུ་པ་མགོ་
ལ་གྱོན་ནས་དྲག་ཆར་གྱི་ཁྲོད་དུ་གར་སྟབས་ལིང་ལིང་དུ་རྒྱུགས། གློ་བུར་
དུ “ཅོག་ཅོག” ཟེར་བའི་ཕྲ་ལ་འཇམ་པའི་བུད་མེད་ཀྱི་སྐད་སྒྲ་ལྷང་ལྷང་བ་
ཞིག་ཁོའི་རྣ་རྩར་གྲགས་པས། ཁོ་ཡ་མཚན་གྱིས་བསྐུལ་ཏེ་གོམ་སྟབས་ཅུང་དལ་
དུ་བཏང་ནས་ཉན་པ་ན “ཝེ། ཅོག ཅོག” ཅེས་པའི་སྐད་སྒྲ་དེ་ཡང་བསྐྱར་དྲག་
ཆར་དང་བསྡོངས་ནས་ཁོའི་རྣ་རྩར་གྲགས་འོངས་པ་ན། དེ་སྔ་ཐོས་མྱོང་བའི་
བདུད་མོ་དང་གདོན་འདྲེས་མི་མེད་ལུང་སྟོང་དུ་རྫུ་འཕྲུལ་སྣ་ཚོགས་བསྟན་
ཏེ་མིག་འཕྲུལ་དུ་བཅུག་ནས་མཐར་སྙིང་དང་རྒྱུ་མ་སོགས་ཚ་བོར་བཏོན་ནས་
ཟ་བ་སོགས་འཇིགས་སུ་རུང་བའི་བཤད་ཚུལ་མང་བོ་ཞིག་སེམས་སུ་ཤར་ཞིང་
སྙིང་ཚ་ལོང་ལོང་དུ་གྱུར་ཏེ་ཕྱིར་བལྟས་ཀྱང་སློག་མ་ཕོད་པར་གོམ་སྟབས་ཇེ་
མགྱོགས་སུ་བཏང་། འགྲོ་བཞིན་འགྲོ་བཞིན་དྲག་ཆར་ནི་འབབ་ཤུགས་ཇེ་ཆེར་
ཉྩ 238 ཀྵ



ཧ
རྩྭ་ཐང་གི་ཉིན་ཐོ།
སོང་བ་དང་། ཕྲ་ལ་འཇམ་པའི་བུད་མེད་ཀྱི་སྐད་སྒྲ་དེ་ཡང་ཇེ་འཚབ་ཏུ་གྱུར་
ཏེ “ཝེ། ཅོག ཏོག་ཙམ་སྒུགས་དང” ཟེར། སྐད་གདངས་སྐྱོ་ལ་རིང་བོ་ཞིག་
གྲགས་རྗེས་དབུགས་ཧལ་བའི་སྒྲ་ཡང་སྟོབས་རྒྱལ་གྱི་རྣ་བས་གསལ་བོར་ཐོས་
སྟབས་རང་དབང་མེད་པར་ཕྱི་བལྟས་སློག་ནས་བལྟས་པ་ན། རྒྱ་ལམ་གྱི་སྟེང་
དུ་གང་ཡང་མཐོང་རྒྱུ་མི་འདུག ཞིབ་ཏུ་ལྟ་སྐབས་རྒྱ་ལམ་གཡས་ཀྱི་ཞིང་ནང་
ནས་བུད་མེད་ཅིག་གིས “ཅོག ཅོག” ཅེས་འབོད་བཞིན་ལག་པས་གཡབ་མོ་
ལན་འགའ་བྱས་ཏེ་དེའི་མུར་ས་ཐོག་ཏུ་འགྱེལ་བ་མཐོང་། ཁོ་ཡ་མཚན་དང་
སྐྲག་སྣང་ཟུང་ལྡན་གྱི་སེམས་པ་སྐྱེ་བཞིན་བུད་མེད་དེའི་རྩར་སོང་ནས་བལྟས་
པ་ན། དེ་ནི་ལོ་ཉི་ཤུ་ཟིན་མ་ཟིན་གྱི་ཞིང་པའི་བུ་མོ་ཞིག་རེད། གདོང་ཡོངས་
རྫོགས་དམར་སྨུག་ཏུ་གྱུར་ཡོད་པ་དང་དབུགས་ཧལ་ཞིང་བཟོད་དཀའ་བའི་
རྣམ་པས་ས་ཐོག་ཏུ་འགྱེལ་ནས་འདུག སྟོབས་རྒྱལ་ཁོ་མོའི་གམ་དུ་སླེབས་པ་
དང་བུ་མོ་དེས་མིག་གཉིས་སྟོབས་རྒྱལ་ལ་ཧྲིག་ཧྲིག་གིས་བལྟས་ཏེ “ཅོག རང་
ག་ ” ཟེར་བཞིན་ཨམ་ཕྲག་ནས་དངུལ་ཁུག་ཆུང་ཆུང་ཞིག་བཏོན་ནས་
སྟོབས་རྒྱལ་ལ་སྤྲད། ཨ་ཙི། འདི་ནི་སྟོབས་རྒྱལ་གྱིས་ཉིན་ཤས་རིང་དཀའ་ལས་
བརྒྱབ་སྟེ་བསགས་བསགས་འབད་འབད་བྱས་པའི་གླ་ཆ་རེད་ལ་མ་བུ་གཉིས་
ཀྱི་འཚོ་རྟེན་འབའ་ཞིག་ཀྱང་རེད། ད་བར་མི་ཚོས་བརྙས་བཅོས་དང་མཐོང་
ཆུང་ཁོ་ནའི་ནང་དུ་འཚོ་བ་བསྐྱལ་ནས་བསྡད་པའི་སྟོབས་རྒྱལ་གློ་བུར་དུ་བུ་
མོ་སེམས་བཟང་མ་འདི་འདྲ་ཞིག་ལ་འཕྲད་སྐབས་ཡིད་ཀྱི་འཁྱགས་རོམ་ཞུས་
ནས་རྦ་རླབས་ལང་ལོང་དུ་མི་འཁྲུག་པ་ག་ལ་སྲིད།
དྲག་ཆར་ནི་འབབ་ཤུགས་ཇེ་ཆེར་སོང་བ་དང་། གློག་དམར་འོད་ཆེམ་
ཆེམ་དུ་འཁྱུག་ཅིང་ས་སྲོས་ཀྱི་ཞིང་གྲོང་གི་ལམ་ཟུར་དུ་ལག་པར་དངུལ་ཁུག་
v•
ཉྩ
29 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཉར་ནས་དགའ་ཚོར་དང་། སྙིང་རྗེ། འགྱོད་སེམས་བཅས་ལྷན་གཅིག་ཏུ་སྐྱེས་
ནས་དར་ཅིག་རིང་ཧོན་ཐོར་བ་ལྟ་བུར་གྱུར་པའི་སྟོབས་རྒྱལ་གྱི་བཞིན་ངོར་
དམར་མདངས་འཕྲོས་ཤིང་། གནམ་ས་ཐམས་ཅད་ཀྱང་དམར་པོར་གྱུར་ནས་
དྲག་ཆར་དང་གློག་ཞགས་ཁྲོད་དུ་ཕོ་གཞོན་དེའི་ཟུངས་ཁྲག་ལང་ལོང་དུ་འཁོལ་
ཞིང་། དཀར་ནག་གསལ་བའི་མིག་འབྲས་གཉིས་ལས་སྲ་བརྟན་འགྱུར་མེད་ཀྱི་
འོད་མདངས་ཤིག་མངོན་བཞིན་དུ་ཨམ་གཙིགས་བསྡམས་ཐེངས་གཅིག་གིས་
ས་ལ་འགྱེལ་ནས་དབུགས་ལྷེམ་ལྷེམ་བྱེད་པའི་བུ་མོ་དེ་སྒལ་བར་ཁུར་ནས་དྲག་
ཆར་གྱི་ཁྲོད་དུ་ཤར་མར་སྐྱོད། མི་ཚེ་གང་བོར་བརྗེད་དཀའ་བའི་གནས་ཚུལ་དེ་
ཚོ་དྲན་སྐབས་ད་ལྟའང་རྒས་ནས་རབ་རིབ་ཏུ་གྱུར་པའི་མིག་གཉིས་ལས་འོད་
མདངས་མངོན་པ་དང་། འཁོར་བའི་དཀའ་སྡུག་དང་། སྡུག་བསྔལ་གྱི་བ་མོས་
ཡོངས་སུ་བཅོམ་ཟིན་པའི་སེམས་པའང་རེ་ཞིག་དྲོད་ཀྱིས་གསོས་ནས་ལིང་ལིང་
གིས་གར་སྟབས་སྒྱུར་བར་བྱེད།
དྲག་ཆར་གྱི་ཁྲོད་དུ་སྟེས་དབང་གིས་ཕྲད་པའི་བུ་མོ་དེའི་མིང་ལ་བསོད་
ནམས་བུ་ཁྲིད་ཟེར་བ་དང་། ཁོ་མོ་ནི་སྣང་དཀར་རྩེ་རྫོང་ཁོངས་སྨིན་གྲུབ་གླིང་
གཞིས་ཀའི་ཁྲལ་པ་དྲག་གྲས་ཤིག་གི་བུ་མོ་རེད། ད་ལོ་ཐན་པ་དང་སད་སྐྱོན་
གྱིས་སྟོན་ཐོག་བསྡུ་རྒྱུ་མ་བྱུང་བའི་སྒང་ལ་ཕ་མ་གཉིས་སྔ་རྗེས་སུ་ཚེ་ལས་
འདས་ནས་ཁྱིམ་ཚང་སྟོངས་སྟབས་བུ་མོ་བསོད་ནམས་བུ་ཁྲིད་དང་གཅེན་པོ་
གཉིས་འཚོ་བ་སྤྱད་ཐབས་བྲལ་བའི་གནས་སུ་གྱུར། གཅེན་པོས་བཟའ་ཟླ་
བཙལ་ནས་ཁྱིམ་ཚང་ལོགས་སུ་གྱེས་པར་མ་ཟད། ལྐོག་ཏུ་དངུལ་སྲང་ལྔ་བཅུ་
དང་མར་ལྟང་གཅིག་བླངས་ནས་གཅུང་མོ་བསོད་ནམས་བུ་ཁྲིད་སྨིན་གྲུབ་གླིང་
གཞིས་ཀའི་གཞིས་སྟོད་རྒད་པོ་གཏུམ་དྲག་ཅན་བདུད་ཁ་ལང་ཞེས་པ་དེའི་བག་
% 29D%



རྩྭ་ཐང་གི་ཉིན་ཐོ། སྤྱི་
མར་སྦྱིན་རྒྱུའི་ཁ་ཆད་བྱས་ཟིན་པ་བུ་མོས་གློ་བུར་དུ་ཤེས་ཚོར་བྱུང་བའི་ཉིན་
མོ་དེ་རང་ལ་གམ་པ་ལ་མོ་བརྒལ་ནས་ལྷ་སར་བྲོས་བྱོལ་དུ་ཡོང་ཞིང་། སྟོབས་
རྒྱལ་དང་ཕྲད་པའི་ཉིན་མོ་དེ་ནི་བསོད་ནམས་བུ་ཁྲིད་ཁྱིམ་དང་བྲལ་བའི་ཉིན་
བརྒྱད་པ་རེད། ལམ་གྱི་ངལ་དུབ་དང་འཁྱགས་ལྟོགས་ཀྱིས་མནར་བའི་བུ་མོ་
དེར་ཚོ་ནད་ཀྱིས་ཀྱང་གཟིར་ནས་སང་ཤི་གནངས་ཤིའི་གནས་སུ་གྱར་སྐབས་
ཕོ་གཞོན་སྟོབས་རྒྱལ་དང་ཕྲད་པ་ནི་དཀོན་མཆོག་གི་ཐུགས་རྗེ་བྱིན་རླབས་རང་
རེད། ཕོ་གཞོན་དེས་ཀྱང་ཕོ་ལོ་ཉི་ཤུ་རྩ་བཞིར་སོན་པའི་སྟག་ཤར་གཞོན་པ་ཞིག་
གི་བཅོས་མིན་རྣམ་པར་དག་པའི་བརྩེ་དུངས་ལ་བརྟེན་ནས་བུ་མོ་སེམས་བཟང་
ཅན་དེར་ལྟ་རྟོག་དང་བྱམས་སྐྱོང་གང་ལེགས་བྱས་པར་བརྟེན། བུ་མོའི་ན་ཚ་
ཉིན་བཞིན་དྲག་སྐྱེད་བྱུང་སྟེ་སྟོབས་རྒྱལ་གྱི་དཔུང་བ་གཡས་པ་ལྟ་བུར་གྱུར་པ་
དང་། ཨ་མ་མལ་སར་ལུས་པའི་གྲང་ཤུར་ཤུར་གྱི་ཁྱིམ་ཚང་འདི་རེ་ཞིག་ཚ་སོབ་
སོབ་ཏུ་གྱུར་པར་མ་ཟད། ལས་རྒྱུ་འབྲས་ལ་ཡིད་ཆེས་དང་ལས་ལ་བྱང་གོམས་ཆེ་
བའི་ཞིང་པའི་བུ་མོ་དེས་སྟོབས་རྒྱལ་དང་རྐྱེན་ཕྲད་བྱུང་བ་ནི་ཚེ་སྔོན་གྱི་ལས་
དང་དཀོན་མཆོག་གི་བཀའ་དྲིན་ཁོ་ནར་བསམས་ནས་སྐྱབས་གསུམ་དག་པའི་
ཞིང་ཁམས་ཀྱི་འགྲོ་མགོན་ཡེ་ཤེས་ཀྱི་སྤྱན་ལྡན་རྣམས་ལ་དེ་བས་ཡིད་ཆེས་དང་
དད་པའི་རྟེན་དུ་འཛིན་པར་མ་ཟད། རང་ཉིད་ཀྱི་སྲོག་སྐྱོབ་དྲིན་ཅན་དེའི་ཉམ་
ང་བའི་ཁྱིམ་གྱི་གནས་བབ་ལ་སྙིང་རྗེའི་བསམ་པ་ཀུན་ནས་བསླངས་ཤིང་། རྒྱུ་
འབྲས་བསླུ་བ་མེད་པའི་རྣམ་སྨིན་ཚད་མར་བཟུང་སྟེ་ཁོང་མ་བུ་གཉིས་དང་
སྐྱིད་གངས་དཀར་ཆུ་མོ་མཉམ་འཐུང་དང་སྡུག་ཀོ་མོག་གི་རྫ་ཆུ་མཉམ་འཐུང་
བྱ་རྒྱུའི་སེམས་ཐག་བཅད། ཉིན་ལྟར་ཀུན་གསལ་དབྱིངས་ཀྱི་རྒྱུ་སྐར་བུ་མོས་
འདི་སྣང་སྲིད་པའི་ཟློས་གར་ལ་སྙིང་བོ་དབེན་པར་ཁྲེལ་དགོད་བྱེད་ཀྱིན་རང་
༄༅ C91



༦༩ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
རང་གི་གནས་སུ་བཞུད་ཅིང་། ནོར་འཛིན་དགའ་མས་མཚན་མོའི་ཡོལ་བ་ནག་
པོ་རིང་བར་དོར་ནས་སྲབ་འཇམ་དར་གོས་དཀར་པོའི་རྒྱན་གོས་དལ་བུར་ཀླུབ་
བཞིན་སྣང་བྱེད་གཞོན་ནུའི་ཡིད་འོང་རྣམ་པར་བཀྲ་བའི་འཛུམ་ཟེར་ལ་སྔོན་
བསུ་བྱེད་པའི་སྟ་གོན་ལ་ཞུགས་པའི་ཚེ་ན་བུ་མོ་བསོད་ནམས་བུ་ཁྲིད་མལ་
ལས་ལངས་ཏེ་མཆོད་བཤམས་ཆུང་ཆུང་དེའི་མདུན་དུ་ལག་གཉིས་ཐལ་མོ་སྦྱར་
ཞིང་། དཀར་ནག་གསལ་ལ་དཀྱུས་རིང་བའི་མིག་གཉིས་ལས་དད་པ་དང་ཡིད་
ཆེས་ཀྱི་འོད་མདངས་ལྷད་མེད་འབྱིན་བཞིན་དུ “དཀོན་མཆོག་མཁྱེན། རང་
ཉིད་འཆི་ཁར་ཐུག་པའི་བུད་མེད་ཉམ་ཆུང་ཞིག་ལ་སླར་ཡང་ཚེ་སྲོག་གི་འོད་
སྣང་ཐོབ་སྟེ་སེམས་བཟང་གི་མ་བུ་འདི་གཉིས་དང་ཕྲད་པ་ནི་དཀོན་མཆོག་གི་
ཐུགས་རྗེ་བཀའ་དྲིན་ཡིན་པ་དང་། སླད་ཕྱིན་ཀྱང་ཁྱིམ་ཚང་འདིར་བདེ་བ་ཡོང་
བ་དང་ཨ་མ་རྒན་མོ་འདི་ནད་ལས་ཐར་བའི་ཐུགས་རྗེ་སྐྱབས་འཇུག་ཞུ” ཞེས་
གསོལ་བ་སྨོན་ལམ་བཏབ་རྗེས་ལུས་ལྡེམ་མྱུར་གྱི་ངང་ནས་ཐག་སྒྲ་དང་ཐོག་སྒྲ་
མེད་པར་ཇ་བཟོ་རྒྱུ་དང་། གད་དར་བྱེད་པ། ཨ་མ་རྒན་མོར་ནད་གཡོག་བྱེད་པ་
སོགས་ཀྱི་ནང་ལས་བྱེད་མགོ་ཚུགས་ཤིང་། བཏུང་རྒྱུ་ཇོ་ཐང་ལས་མེད་རུང་དེ་ཚ་
ཁོག་ཁོག་བྱས་ནས་ཨ་མ་རྒན་མོ་དང་སྟོབས་རྒྱལ་གཉིས་ལ་བླུད་པ་དང་། ཟ་རྒྱུ་
ཙམ་པ་ཕོར་བ་གང་ལས་མེད་རུང་། བུ་མོས་ལག་གཉིས་ཀྱིས་ཕོར་བ་བཏེགས་
ཤིང་གུས་ཚུལ་དང་བཅས་ཏེ་ཨ་མ་ལགས་མཆོད་དང་། ཨ་མ་ལགས་བཞེས་དང་
ཟེར་ནས་རྒན་མོ་དེའི་ཁ་ནང་དུ་རྩམ་ཐང་ཉུང་ཙམ་རེ་བྱས་ཏེ་ལྟུད་དུས་རྒན་
མོའི་འོད་མདངས་ཉམས་པའི་མིག་ལམ་དུ་ལང་ཚོའི་དཔལ་གྱིས་ཕྱུག་པའི་བུ་
མོ་དེའི་བརྩེ་བའི་མདངས་དང་། གུས་པའི་འཛུམ། བྱམས་པའི་སེམས་བཅས་
ཤར་བ་ན། རྒན་མོའི་བསམ་པར་རང་ཉིད་མིག་མ་བཙུམ་གོང་ལ་བུ་འདིར་སྡུག་
92 རྒྱུ



རྩྭ་ཐང་གི་ཉིན་ཐོ། ཀ
པོའི་སྡུག་རོགས་དང་སྐྱོ་བོའི་སྐྱོ་རོགས། སྐྱིད་སྡུག་དྲག་ཞན་གང་བྱུང་ནའང་
མི་ཚེ་མཉམ་དུ་སྐྱེལ་མཁན་གྱི་བཟའ་ཟླ་ཞིག་བྱུང་ན་ཅི་མ་རུང་སྙམ་ནས་རྟག་
ཏུ་དཀོན་མཆོག་གསུམ་ལ་གསོལ་བ་སྨོན་ལམ་བཏབ་པའི་འབྲས་བུར། མ་བོས་
མགྲོན་དུ་སླེབས་པའི་བུ་མོ་འདི་ལྟ་བུ་ཞིག་བུའི་མནའ་མར་ཐོབ་པ་ནི་དངོས་
གནས་ཡིན་ནམ་རྨི་ལམ་ཡིན་སྙམ་ནས་རེ་ཞིག་བུ་མོའི་གདོང་ལ་ཅེར་དུས། ཨ་
ཙི། འདི་ནི་རྨི་ལམ་མིན་ལ་འཕྲུལ་སྣང་ཡང་མིན་པར་མངོན་སུམ་གཟུགས་སུ་
གྲུབ་པའི་མཛེས་མ་ཞིག་བདག་གི་མདུན་དུ་ལངས་ནས་འདུག་གོ་སྙམ་སྟེ་རྒན་
མོའི་མིག་གཉིས་ལས་རྒྱུན་པར་མཐོང་དཀའ་བའི་འོད་མདངས་ཤིག་མངོན་
བཞིན་ལག་གཉིས་ཐལ་མོ་སྦྱར་ནས་ “དཀོན་མཆོག་གསུམ་གྱི་བཀའ་དྲིན་རང་
རེད། དཀོན་མཆོག་གསུམ་གྱི་ཐུགས་རྗེ་རང་རེད། སྐྱབས་སུ་མཆིའོ” ཞེས་སྨོན་
ལམ་བཏབ། དེ་ལྟར་རྒན་མོའི་སེམས་ཀྱི་རྡོག་ཁྲེས་ཆེན་པོ་དེ་མེད་པར་གྱུར་
སྟབས། སྐབས་ཤིག་རིང་ནད་ཀྱིས་མནར་བའི་ལུས་པོའང་བདེ་ཐང་དུ་གྱུར་པ་ལྟ་
བུའི་ཚོར་སྣང་བྱུང་། དེ་ལྟར་བུ་མོ་འདི་ཁྱིམ་ཚང་དུ་སླེབས་པ་ནས་བཟུང་རྒན་
མོའི་ནད་གཞི་ཉིན་བཞིན་དྲག་སྐྱེད་བྱུང་བ་དང་། སྟོབས་རྒྱལ་གྱི་སེམས་སུའང་
སྔར་མེད་ཀྱི་སྤྲོ་སྣང་གིས་ཁེངས་ཤིང་། གཞོན་པའི་ལང་ཚོ་རྒྱས་པའི་བཞིན་
རས་སྔར་བས་བཀྲག་མདངས་ལྡན་པར་གྱུར། དུས་རྒྱུན་ཕྱི་རུ་ལས་ཀར་སྐྱོད་དེ་
ལུས་པོ་ངལ་བས་དུབ་པའི་ཁར། ད་དུང་མི་ཚོའི་མཐོང་ཆུང་དང་ཁ་རྡུང་བཟེད་
དགོས་སྟབས་ཁོང་ཁྲོ་དང་སེམས་སྡུག་གིས་མནར་ནས་མགོ་བོ་དུད་དེ་ཁྱིམ་དུ་
ལོག་ཡོང་དུས། བསོད་ནམས་བུ་ཁྲིད་ཀྱིས་འཛུམ་གྱིས་བསུས་ཤིང “ཅོག དཀའ་
ལས་ཁག་མ་བྱུང་ངམ། ཇ་བཞེས་དང” ཟེར་ནས་མཛེས་པའི་བཞིན་ལས་བརྩེ་
བའི་མདངས་མངོན་བཞིན་ལག་གཉིས་ཀྱིས་ཕོར་བ་བཏེགས་ནས་ཁོའི་ལག་ཏུ་
༄༅ D93 རྒྱ་
ལམ་



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྤྲོད་སྐབས། ཁོ་མོའི་གནག་ཅིང་སྣུམ་ལ་ཆུ་ཤེལ་ལྟར་དྭངས་པའི་མིག་གཉིས་
ནས་འཕྲོ་བའི་ལྷད་མེད་ཀྱི་འོད་མདངས་དེས་ཁོ་ལ་འཚོ་བའི་སེམས་ཤུགས་
དང་དྲོ་སྐྱེད་ག་ཚོད་ཅིག་སྟེར་མྱོང་མེད་དམ། དེ་ལྟར་སྡུག་བསྔལ་གྱི་ཁྲོད་དུ་
ལས་དབང་གི་རྐྱེན་ཕྲད་བྱུང་བའི་ན་གཞོན་ཕོ་མོ་དེ་གཉིས་ལ་འཚོ་བའི་འདུ་
འགོད་ཀྱི་སྐལ་བ་བྲལ་རུང་གཅིག་སེམས་གཅིག་ལ་ཆགས་པའི་བརྩེ་དུངས་
ཀྱི་རྒྱ་མཚོས་ཁོང་གཉིས་ཀྱི་ཡིད་ཀྱི་གཤིན་ས་བརླན་ཞིང་། རང་བཞིན་བཅུད་
ཀྱི་འབྲས་བུ་སྨིན་ཏེ་ལོ་རྗེས་མ་དེར་བསོད་ནམས་བུ་ཁྲིད་ལ་ཕྲུ་གུ་ཞིག་བཙས།
ཕྲུ་གུ་ནི་བཟའ་ཚོ་གཉིས་པོའི་ཡིད་ཀྱི་བརྟེན་པ་དང་བརྩེ་དུངས་ཀྱི་སྦྲེལ་ཐག་
ལྟ་བུ་ཡིན་པས་ཁྱིམ་ཚང་དེ་ལ་སླར་ཡང་འཚོ་བའི་འོད་སྣང་སྤྲོས་ཤིང་། མལ་
སར་ལུས་པའི་ཨ་མ་རྒན་མོའང་རང་གི་བུ་སྟོབས་རྒྱལ་དང་ལྷག་པར་དུ་བསོད་
ནམས་བུ་ཁྲིད་ཀྱིས་གཙང་བཙོག་དང་ངལ་བར་མི་འཛེམ་པར་རང་གི་ཕ་མ་
དང་དབྱེར་མེད་ཀྱི་འདུ་ཤེས་བཟུང་ནས་ནད་གཡོག་རྒྱུགས་སྟབས་ལུས་པོ་བདེ་
སང་ངེར་གྱུར་ནས་ཉིན་གང་བོར་ཕྲུ་གུ་དམར་འབྱར་དེ་པང་ནས “རྨོ་བོའི་
ནོར་བུ་ཤོག་དང་། རྨོ་བོའི་ནོར་བུ་ཟོ་དང” ཞེས་སུན་སྣང་སྤུ་ཙམ་མེད་པར་
ཕྲུ་གུ་གཉོར་བར་བྱེད། ནང་མི་ཚང་མའི་བྱམས་སྐྱོང་ལྟ་རྟོག་འོག་བུ་མོ་དེ་ལོ་
གཉིས་ཙམ་ལ་སླེབས་དུས་སྐྱེ་བོ་ཀུན་གྱིས་མཐོང་བ་ཙམ་དུ་དགའ་བ་སྟེར་འོས་
པ་ཞིག་ཏུ་འཚར་ཞིང་། འཇིག་རྟེན་གྱི་གདུང་བ་མི་ཤེས་པའི་བུ་མོ་ཆུང་ཆུང་
དེའི་ལྷད་མེད་པའི་སྤྱོད་ཚུལ་ཅི་རིགས་ཀྱིས་རྟག་ཏུ་ཁྱིམ་ཚང་དེར་དགོད་སྒྲས་
ཁེངས་ཏེ་རེ་ཞིག་བདེ་བའི་གནས་ལ་འཁོད་བཞིན་པར་གནས་སོ། །འོན་ཏེ་སྐྱིད་
པོར་ཉིས་རྩེག་མེད་པར་སྡུག་པོར་སུམ་རྩེག་དང་། ཉི་མའི་རྗེས་ལ་སྤྲིན་ནག་
འཚུབ་འཚུབ་བྱེད་ཅེས་པའི་འཇིག་རྟེན་གྱི་གཏམ་དཔེ་ལྟར། བུ་མོ་ཆུང་ཆུང་དེ་
94 ༄༅



རྩྭ་ཐང་གི་ཉིན་ཐོ། རྒྱུ
ལོ་གསུམ་ལ་སླེབས་ནས་ཡུན་རིང་མ་སོང་བའི་ཉིན་མོ་ཞིག་སྟོབས་རྒྱལ་ཕྱི་རུ་
ལས་ཀར་བསྐྱོད་ནས་ཁྱིམ་དུ་ལོག་ཡོང་དུས་རྒྱུན་ལྟར་ཁྱིམ་གྱི་སྤྲོ་བ་དང་། བུ་
མོའི་གྲུང་ཤ་དོད་པའི་བཞིན་ངོ་ཡིད་ལ་འཁོར་ཏེ་ཁྱིམ་དུ་སྔ་བར་སླེབས་ཆེད་
མྱུར་མྱུར་ལམ་དུ་བཞུད། འོན་ཀྱང་ཐེངས་དེར་རྒྱུན་ལྡན་དང་མི་འདྲ་བར་རྒྱ་
སྒོ་ལས་ཡར་འཛུལ་སྐབས་རང་ཁྱིམ་ནས་ཕྲུ་གུའི་ངུ་སྒྲ་དང་ཨ་མ་རྒན་མོའི་ངུ་
སྒྲ་སྐྱོ་ལྷང་ལྷང་དུ་གྲགས་ཡོང་བས་དོན་རྐྱེན་ངན་པ་ཅི་ཞིག་བྱུང་བ་ཡིན་ནམ་
སྙམ་སྟེ་མཆོང་ཐེངས་གཅིག་གིས་ཁྱིམ་དུ་འཛུལ་བ་ན། ཨ་མ་རྒན་མོ་དང་བུ་མོ་
ཆུང་ཆུང་གཉིས་ཀ་སེམས་སྡུག་ཆེན་པོས་ངུ་བཞིན་ཡོད་པ་དང་། གྲོང་པ་ཁྱིམ་
མཚེས་སེམས་བཟང་འགའ་ཞིག་གིས་ཨ་མར་སེམས་གསོ་བྱེད་བཞིན་འདུག
ཨ་མ་རྒན་མོས་སྟོབས་རྒྱལ་མཐོང་བ་དང་ལུས་པོ་འཁྱ་ཁྱོར་ངང་སྟོབས་རྒྱལ་གྱི་
མདུན་དུ་རྒྱུག་ཡོང་ནས་ངུ་ངག་གིས “བུ། ད་དཔེ་བསགས་སོང” ཞེས་བཤད་
ནས་ལུས་ཚོད་མ་ཟིན་པར་ས་ཐོག་ཏུ་འགྱེལ་གྲབས་བྱས་པས་སྟོབས་རྒྱལ་
གྱིས་ཨ་མ་བསྐྱོར་ནས “ག་རེ་བྱས་སོང་། ག་རེ་བྱས་སོང་” ཞེས་བྲེལ་འཚུབ་
ཆེན་པོས་སྐད་ཆ་དྲིས་པ་ན། ཨ་མའི་མིག་ནས་མིག་ཆུ་ལྷུང་ལྷུང་བཞུར་བཞིན་
དུ “བསོད་ནམས་བུ་ཁྲིད་གཞན་གྱིས་ཕྲོགས་སོང” ཟེར་ནས་སྐད་ཆའི་མཇུག་
འཕྲོ་མ་སྐྱོང་བར་ལུས་པོ་འཁྱོར་ཞིང་རྐང་ལག་འདར་སིག་སིག་བྱེད་བཞིན་
སྡུག་བསྔལ་གྱིས་བཟི་བ་ལྟར་གྱུར་ནས་ས་ཐོག་ཏུ་འགྱེལ།
ཀྱེ་མ། སྤྱི་ཚོགས་དེ་འདྲའི་ནང་དུ་བདེ་བ་ནི་ཆུའི་ལྦུ་བ་དང་རྩྭ་ཁའི་ཟིལ་
བ་ལྟར་མི་རྟག་སྒྱུ་འཕྲུལ་ཙམ་དུ་ཟད་ལ། གྱོད་དང་ཆག་སྒོ་ནི་ཁོ་ཚོའི་ལུས་དང་
གྲིབ་མ་ཇི་བཞིན་གཡོལ་ཐབས་ག་ལ་ཡོད།
བཟའ་ཟླ་བཙན་ཁྲིད་བྱས་པའི་གནས་ཚུལ་དེ་ཐོས་དུས་སྟོབས་རྒྱལ་གྱི་
གྱི O95



༄༅ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
མིག་ལམ་དུ་བསོད་ནམས་བུ་ཁྲིད་ཀྱི་དཀྱུས་རིང་གི་མིག་ཟུང་ཁྲ་ལམ་མེར་ཤར་
ཞིང་། གཞོན་པའི་ཁྲོས་འཁྲུག་གི་ཟུངས་ཁྲག་ལང་ལོང་དུ་འཁོལ་ཏེ་ཅི་ནས་ཀྱང་
མི་ངན་དེ་ཚོ་དང་སྲོག་བསྡོས་ཀྱིས་འཐབ་མོ་ཞིག་བྱས་ཏེ་བཟའ་ཟླ་སྐྱོབ་དགོས་
སྙམ་ནས་གདན་འོག་གི་རལ་གྲི་བླངས་ཏེ་ར་མདའ་རྗེས་གཅོད་དུ་སོང་།
ཡིན་ན་ཡང་མི་ཟེར་བ་ནི་ཤིན་ཏུ་རྙོག་དྲ་ཚ་བ་ཞིག་རེད་ཨང་། རང་
ཉིད་གཅིག་པུ་ལས་ཕ་མ་བུ་ཕྲུག་སོགས་ཞེན་ཆགས་ས་གང་ཡང་མེད་ན་རང་
སྲོག་དུམ་བུ་ཙམ་འདི་བློས་གཏོང་དགོས་ཀྱང་འགྱོད་སེམས་སྤུ་ཙམ་ཡང་མེད་
མོད། འོན་ཀྱང་འཇིག་རྟེན་གྱི་མི་ཚང་མར་ཕ་མ་བུ་ཕྲུག་དང་བཟའ་ཟླ་གཉེན་
ཉེ་སོགས་མེད་པ་མི་སྲིད་པས་དེའི་ཕྱོགས་ལ་བསམ་བློ་མ་བཏང་ན་ག་ལ་འགྲིག་
སྟོབས་རྒྱལ་ར་མདར་རྒྱུགས་ནའང་ཁྱིམ་དུ་ལུས་པའི་མ་རྒན་དང་བུ་མོ་ཆུང་
ཆུང་གཉིས་ཡིད་ལ་ཤར་ཚེ་རང་དབང་མེད་པར་གོམ་སྟབས་ཇེ་དལ་དུ་བཏང་
ནས་མགོ་བོ་དུད་བཞིན་སྡུག་བསྔལ་དང་ཁོང་ཁྲོ་རྣམས་སྐབས་ཤིག་སྙིང་ཁོང་
དུ་བཅུག་ནས་ཁྱིམ་དུ་ལོག་དགོས་བྱུང་། ཨ་མ་རྒན་མོ་ནི་དོན་དེར་རྐྱེན་བྱས་
ཏེ་ནད་ལོག་བརྒྱབ་ནས་སླར་ཡང་མལ་སར་ལྷུང་སྟེ། ཟླ་ཕྱེད་ཙམ་ནས་ཚེ་ལས་
འདས། ཁྱིམ་ཚང་དེར་གློ་བུར་དུ་མི་ཤི་རྟ་འགྱེལ་གྱི་དོན་རྐྱེན་བྱུང་ནས་རང་གི་
ཚེ་འདིའི་གཏན་གྲོགས་ནི་སྤྱང་ཀིས་ལུ་གུ་བཟུང་བ་ལྟར་གློ་བུར་དུ་མིག་གིས་
མཐོང་རྒྱུ་མེད་པར་གྱུར་ནས་མ་ཤི་གསོན་བྲལ་བྱེད་དགོས་བྱུང་བ་དང་། དྲིན་
ཅན་གྱི་ཨ་མ་ཡང་ཚེ་མཇུག་ཏུ་དངངས་སྐྲག་དང་སྡུག་བསྔལ་གྱི་ཁྲོད་ནས་ཕྱི་
མའི་ལམ་དུ་འགྲོ་དགོས་བྱུང་བ་སོགས་ནི་ཇི་འདྲའི་ཡ་ང་བ་ཞིག་རེད་ཨང་
སྙམ་སྟེ་སྟོབས་རྒྱལ་ནི་གདུང་བས་བཟི་བ་ལྟ་བུར་གྱུར་ཏོ། །
036 ཉྩ



རྩྭ་ཐང་གི་ཉིན་ཐོ།
༡
ཟླ་གཅིག་ལྷག་ཙམ་སོང་རྗེས་ལུང་བ་ག་གེ་མོ་ཞིག་ནས་ཡིན་ཟེར་
མཁན་གྱི་བླ་མ་མ་ཎི་པ་ཞིག་གི་ས་ནས་བསོད་ནམས་བུ་ཁྲིད་ཀྱི་གནས་ཚུལ་
ཕྲན་ཙམ་རྟོགས་བྱུང་། བསོད་ནམས་བུ་ཁྲིད་ཀྱིས་གཞིས་སྡོད་ཁོའི་བསམ་དོན་
ཇི་བཞིན་སྒྲུབ་ཏུ་མ་བཅུག་སྟབས་ཁོ་པ་ངོ་ཚ་ཁ་སྐྱེངས་ཀྱིས་བུ་མོ་གཞིས་ཀའི་
ཁང་བ་ནག་ཁུང་བཙོན་ཁང་འདྲ་བ་ཞིག་གི་ནང་དུ་བཅུག་སྟེ་མནར་གཅོད་
དྲག་པོ་བཏང་བས་གཞིས་ཀའི་བྲན་གཡོག་སེམས་བཟང་ཞིག་གིས་ཁོ་མོར་
སྙིང་རྗེ་སྐྱེས་ཏེ་བྲོས་བྱོལ་དུ་བཏང་མོད་ཀྱང་། ཡ་ང་སྙིང་རྗེ་བྲལ་བའི་གཞིས་
སྡོད་བདུད་ནག་དེས་སང་ཉིན་དེ་རང་དུ་བསོད་ནམས་བུ་ཁྲིད་འཛིན་མཁན་
བཏང་བར་མ་ཟད། ཉིན་གསུམ་གྱི་ཚུན་ལ་གཟུང་ཐུབ་པ་བྱས་ནས་གཞིས་སྡོད་
ཁོའི་སར་སྟོན་རྒྱུ་ཡོད་པ་ཞིག་མ་བྱུང་ན་གཟུང་མཁན་བྲན་གཡོག་གསུམ་པོར་
ཉེས་ཆད་དྲག་པོ་གཅོད་རྒྱུའི་བཀའ་བཏང་སྟེ་ཉིན་བདུན་སོང་ནའང་ད་དུང་
གོ་རྒྱུ་ཚོར་རྒྱུ་མེད་པས་གཞིས་སྡོད་བདུད་ནག་ཁོ་ཁྲོས་འཁྲུག་རྔམ་པར་གྱུར་
ཏེ་གཞིས་ཀའི་བྲན་གཡོག་ཚོར་དོན་མེད་གཤེ་གཤེ་དང་ཉེས་རྡུང་ཚད་མེད་
བཏང་བ་དང་། ཁོམ་པ་ཡོད་ཚད་ལ་གཞིས་ཀའི་ཐོག་ཁར་ཕྱིན་ནས་འཇིགས་
རུང་ཤ་ཟ་སྲིན་པོ་ལྟ་བུའི་གདོང་བ་ལས་འགྱོད་པ་དང་ཆགས་སེམས་འདྲེས་
མས་མནར་བའི་རྣམ་འགྱུར་མངོན་བཞིན་ཐག་རིང་གི་ལམ་ཆུང་སྐྱ་མོར་ཡང་
ཡང་ལྟ་བར་བྱེད་དོ། །
དེ་ནས་ཟླ་ཕྱེད་ལྷག་ཙམ་སོང་བའི་སྟོན་ཟླ་དགུ་པའི་ཉིན་མོ་ཞིག་གི་
མs
& O97



_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཞོགས་པར་ཉི་མ་ཤར་ཙམ་ཞིག་ལ་གློ་བུར་དུ་བསོད་ནམས་བུ་ཁྲིད་གཟུང་བར་
འགྲོ་མཁན་གཞིས་ཀའི་ནང་གཟན་སྒོ་སྐྱེས་ཟེར་བ། ཁྱིམ་དུ་མ་རྒན་ཞིག་ལས་
མེད་པ། རྒྱུན་པར་གོམ་ཟོར་ཡངས་ལ་ཁ་བཟོ་འཕེར། ལྷ་སྒྲུང་དང་རོ་སྒྲུང་སོགས་
བཤད་མཁས་པའི་ཕོ་གཞོན་དེ་གཞིས་ཀའི་རྒྱ་སྒོའི་མདུན་གྱི་ཤིང་སྡོང་ཆེན་
པོ་ཞིག་གི་འོག་ཏུ་དྲན་མེད་དུ་འགྱེལ་ནས་འདུག གཞིས་ཀའི་བྲན་གཡོག་
ཚོས་ཁོའི་མིང་ནས་བོས་ཏེ་དཀྲུག་དཀྲུག་ལན་མང་བཏང་རྗེས་ཁོ་གཞི་ནས་
དྲན་པ་སོས་པ་དང་ཡ་མཚན་ཆེན་པོས་ཕར་ལྟ་ཚུར་ལྟ་བྱས་ཏེ་ང་འདིར་ཇི་
ལྟར་སླེབས་པ་རེད་ཟེར་བ་དང་། མཐར་རང་ཉིད་གཞིས་ཀར་སླེབས་ཡོད་པ་
ཤེས་འཕྲལ་དེ་མུར་པུས་མོ་ས་ལ་བཙུགས་པ་དང་། ལག་གཉིས་ཐལ་མོ་སྦྱར་
ནས “ནམ་མཁའི་བླ་མ་དཀོན་མཆོག་མཁྱེན། དེ་རིང་མི་ཆུང་སྒོ་སྐྱེས་ངེས་མིག་
ཡོད་བཞིན་དུ་མཁའ་འགྲོ་མ་ངོ་མ་ཆོད་པར་སྡིག་པའི་ལས་བརྩམས་པ་མཐོལ་
ལོ་བཤགས། བདག་གཞིས་ཀའི་ནང་གསོན་ཐ་གྲས་ཤིག་ལ་ཉི་མ་དེ་རིང་སྔོན་
བསགས་བསོད་ནམས་བཟང་བོའི་མཐུ་ལས་མཁའ་འགྲོ་མ་དངོས་སུ་མཇལ་རྒྱུ་
བྱུང་བ་ངོ་མཚར་ཆེ། ཨ་ཙི་ཙི། ཨ་མ་མ། འདི་འདྲའི་ངོ་མཚར་ཆེ་བའི་ལྟད་མོ་
ཞིག་དེ་རིང་བདག་གི་ཁྲ་ཆུང་མིག་གིས་དངོས་སུ་མཐོང་བྱུང་། འདི་ནི་རྨི་ལམ་
ཡིན་ནམ་མངོན་སུམ་ཡིན” ཞེས་བཤད་རྗེས་མིག་གཉིས་མདུན་ཕྱོགས་སུ་གཡོ་
བ་མེད་པར་ལྟ་བཞིན་དུ་ལོ་ངོ་མང་བོའི་སྔོན་གྱི་གནས་ཚུལ་གལ་བོ་ཆེ་ཞིག་
དྲན་སོས་པ་ལྟར་སྐད་གདངས་དམའ་བའི་སྒོ་ནས་འདི་སྐད་བརྗོད་དོ། །ང་ཚོ་
གསུམ་པོས་སྦྱིན་བདག་གི་བཀའ་ལྟར་བསོད་ནམས་བུ་ཁྲིད་བཙལ་བར་ཕྱིན་
ཕྱིན་ནས་ཉིན་གསུམ་པའི་ཚེ་མྱ་ངམ་གྱི་ཐང་ཆེན་མུ་མཐའ་མེད་པ་ཞིག་ལ་
སླེབས་པས་ང་ཚོ་ངལ་དུབ་ཀྱིས་མནར་ཏེ་རེ་ཞིག་རྟ་ལས་བཤོལ་ཏེ་ངལ་གསོས།
བས་
D93 རྒྱུ



རྩྭ་ཐང་གི་ཉིན་ཐོ། སྐྱེ་
གློ་བུར་དུ་ཅོག་སྐལ་བཟང་གིས་མདུན་ཕྱོགས་སུ་མཛུབ་མོ་བཙུགས་ཏེ་བྲེལ་
འཚུབ་ངང ་མགྱོགས་པོར་ལྟོས་དང་། བསོད་ནམས་བུ་ཁྲིད་མ་རེད་དམ” ཞེས་
བཤདུ་འཕྲལ། ང་ཚོས་ཁོའི་མཛུབ་མོ་བཙུགས་པའི་ཕྱོགས་སུ་བལྟས་པ་ན། མི་
རིང་བའི་ས་ཞིག་ན་བུད་མེད་ཅིག་ཡུག་ཡུག་ཏུ་འགྲོ་བ་རིག་ཅིང་། འགྲོ་སྟངས་
དང་བྱད་གཟུགས་གང་ལ་བལྟས་ནའང་བསོད་ནམས་བུ་ཁྲིད་མངོན་སུམ་རེད་
འདུག་པས། དེའི་མུར་ང་ཚོའི་ངལ་དུབ་ཡོངས་སུ་སངས་ཏེ་བྲེལ་འཚུབ་ངང་རྟ་
ཕོར་ལྕག་གིས་བྲབས་ནས་རྗེས་བསྙེགས་པ་ན། སྙན་འཇེབས་ཀྱི་རོལ་དབྱངས་
ལྷང་ལྷང་བ་ཞིག་ང་ཚོའི་རྣ་བར་གྲགས་པ་དང་དུས་མཚུངས་ཀུན་གསལ་
དབྱིངས་ན་འཇའ་ཚོན་རྣམ་པར་བཀྲ་བས་མངོན་པར་ཁེབས་ཤིང་། ཕྱོགས་
དང་ཕྱོགས་མཚམས་ཀུན་ཏུ་བསང་གི་དུད་སྤྲིན་དང་སྣ་ཚོགས་པའི་མེ་ཏོག་
གི་ཆར་ཟིམ་སྤྲོ་བའི་ཁྲོད་ན་བུད་མེད་འཆོར་སྒེག་མ། མཐོང་ན་མི་མཐུན་པ་
མེད་པའི་ལང་ཚོས་བརྟས་པ། ལུས་སྟོད་རིན་པོ་ཆེའི་ཕྲ་ཚོམ་གྱིས་བརྒྱན་ཞིང་།
ལུས་སྨད་ཨན་ད་སྙིལ་གྱི་ཆུ་བོའི་རླབས་གཉེར་གཡོ་བ་ལ། རྨ་བྱའི་སྒྲོ་མདོངས་
ཀྱིས་ཕྲ་བཏབ་པ་ལྟ་བུའི་གོས་བཟང་བཀླུབས་པ་ཞིག་གིས་ལག་གཉིས་གཤོག་
སྒྲོའི་ཚུལ་དུ་བྱས་ནས་བྱ་རྒོད་ནམ་མཁར་ལྡིང་བ་ལྟར་དལ་བ་དལ་བུས་ནམ་
མཁའི་དབྱིངས་སུ་ལྡིང་བཞིན་པའི་ལྷ་མོ་དེ་ཉིད་ཀྱི་འཛུམ་པའི་བཞིན་དང་
མཛེས་པའི་སྤྱན་ཟུང་། སྒེག་པའི་ཉམས་བཅས་གང་ལ་བལྟས་ནའང་བསོད་
ནམས་བུ་ཁྲིད་མངོན་སུམ་རེད་འདུག་པས། བདག་ནི་མདུན་གྱི་ངོ་མཚར་ལྟད་
མོར་ཧ་ལས་ཤིང་ལྷ་མོ་དེ་ཉིད་གཟུང་བར་བརྩམས་པའི་སྡིག་པའི་ལས་ལ་འགྱོད་
གདུང་དྲག་པོས་མནར་ཏེ་པུས་མོའི་ལྷ་ང་ས་ལ་བཙུགས། ལག་གཉིས་ཐལ་མོ་
སྦྱར་ནས་མཐོལ་བཤགས་ཀྱི་སྨོན་ལམ་རྩེ་གཅིག་ཏུ་འདེབས་བཞིན་པའི་ཚེ་
ཙ 099



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ན་གློ་བུར་དུ་འུར་འུར་གྱི་སྒྲ་དང་བཅས་རླུང་བུ་ཆེན་པོ་ཞིག་ལྡང་ནས་ས་གཞི་
ཐམས་ཅད་ནག་ཐོམ་མེར་གྱུར་པ་དང་དུས་མཚུངས་སུ་མདུན་གྱི་ངོ་མཚར་རྨི་
ལམ་ལྟ་བུ་དེ་ཡང་འཇའ་ཡལ་བ་ལྟར་མེད་པར་གྱུར། དེའི་རྗེས་བདག་ནི་ཕལ་
ཆེར་དྲན་མེད་དུ་བརྒྱལ་བ་འདྲ། དེ་རིང་འདིར་ཇི་ལྟར་སླེབས་པའང་གཏན་
ནས་མི་ཤེས་ཟེར་ནས་མིག་ཟུང་ལས་འོད་མདངས་འཕྲོ་བཞིན་དུ་རེ་ཞིག་ངོ་
མཚར་རྨི་ལམ་ལྟ་བུའི་དྲན་དབང་དུ་སོང་ནས་བསྡད་པ་ན། སྒོ་སྐྱེས་དང་མཉམ་
དུ་འགྲོ་མཁན་ཕོ་གཞོན་གཉིས་པོའི་ནང་མི་ཚོས་ཁོང་གཉིས་གར་སོང་སྐད་
ཆ་འདྲི་སྐབས་སྒོ་སྐྱེས་ཀྱིས “ང་ཚོ་གསུམ་མཉམ་དུ་ཡོད་བཞིན་གློ་བུར་དུ་ངོ་
མཚར་གྱི་ལྟད་མོ་དེ་མིག་མདུན་དུ་ཤར་པ་ནས་བཟུང་ད་ལྟའི་བར་ཁོང་གཉིས་
གར་སོང་བདག་ལ་བཤད་རྒྱུ་མི་འདུག འོན་ཀྱང་ཁྱེད་ཚོ་ཐུགས་ཁྲལ་གནང་
མི་དགོས། གཅིག་བྱས་ན་དེ་རིང་སང་ཉིན་ལོག་སླེབས་ཡོང” ཟེར་ནས་སེམས་
གསོ་བཏང་། དེར་གནས་བྲན་གཡོག་གཞན་དག་ཚོ་ནི་སྒོ་སྐྱེས་ཀྱིས་བཤད་
པའི་གནས་ཚུལ་ལ་ཧང་སངས་ཤིང་། སངས་རྒྱས་ནམ་མཁར་འཕུར་འགྲོ་བའི་
ཟེར་སྒྲོས་དང་སྒྲུང་སོགས་ཐོས་མྱོང་བ་ཙམ་ལས་རང་མཉམ་གྱི་མི་ཕལ་བ་ཞིག་
གི་མངོན་སུམ་སྤྱོད་ཡུལ་དུ་གྱུར་པའི་དེ་ལྟའི་སྐལ་བ་བཟང་བོའི་གནས་ཚུལ་
ཐོས་པ་ནི་ཚེ་འདིར་ཐེངས་དང་པོ་ཡིན་སྟབས་ལ་ལ་ཧང་སངས་ནས་ཁོའི་
གདོང་ལ་བལྟས་ཏེ་སྡོད་པ་དང་། ལོ་ན་རྒན་པ་ཚོས་ནི “ཨ་ཙི་ཙི། བུ་ཁྱོད་བསོད་
ནམས་བསགས་པ་རེད། བུ་མོ་དེ་ངོ་མ་རང་ག་བ་ཞིག་གཏན་ནས་མིན། རྒྱུན་
པར་སེམས་པ་བཟང་ལ་གཞན་ཕན་གྱི་ཀུན་སློང་དང་ལྡན་པ། བྱང་ཆུབ་སེམས་
དཔའ་ཇི་འདྲ་བ་དེ་འདྲ་བ་ཞིག་རེད་ཨང” ཟེར་བཞིན་ལག་གཉིས་ཐལ་མོ་
སྦྱར་ནས་གསོལ་བ་སྨོན་ལམ་འདེབས་བཞིན་པའི་སྐབས་སུ་གཞིས་སྡོད་བདུད་
འ ག་
ཙྩ 12 རྒྱུ



རྩྭ་ཐང་གི་ཉིན་ཐོ། ཁུལ་
ནག་ཁོ་དང་གམ་བཅར་འཁོར་གཡོག་གཉིས་མཉམ་དུ་བྲེལ་འཚུབ་ཆེན་པོས་
སྒོ་སྐྱེས་ཀྱི་སར་ཡོང་བས། སྒོ་སྐྱེས་ཀྱི་ཞྭ་མོ་ཕུད་ནས་མགོ་སྒུར་བཞིན་གནས་
ཚུལ་དེ་རྣམས་སླར་ཡང་ཐེངས་གཅིག་བཤད་པས་གཞིས་སྡོད་ཁོའི་རྒྱུན་པར་
རྫིག་རལ་ཆེ་བའི་གདོང་ལ་གནོང་འགྱོད་གྱིས་མནར་བའི་མདངས་ཤིག་ཤར་
ཞིང་། ཨམ་ཕྲག་ནས་ཙན་དན་གྱི་ཕྲེང་བ་འོད་ཧྲིག་ཧྲིག་དེ་བཏོན་ནས་མགོ་
བོ་དུད་བཞིན་མ་ཎི་བགྲང་གིན་འཇམ་ཐིང་ངེར་ཁང་བའི་ཕྱི་རུ་ཐོན། ཉིན་དེ་
ནས་བཟུང་གཞིས་སྡོད་བདུད་ནག་ཁོས་གཞིས་ཀའི་བྲན་གཡོག་ཚོར་གཤེ་གཤེ་
ཉེས་རྡུང་གཏོང་རྒྱུའང་ཇེ་ཉུང་དུ་སོང་བ་དང་། དེ་ནི་མཁའ་འགྲོ་མའི་ཐུགས་
རྗེའི་བྱིན་རླབས་རང་རེད་ཅེས་བླ་མ་མ་ཎི་པ་དེས་གཞིས་ཀའི་བྲན་གཡོག་
ཚོས་བཤད་ཀྱིན་འདུག་ཟེར་བ་དང་། ཡང་སྟོབས་རྒྱལ་ལ་བལྟས་ནས “ཅོག་
རང་མཁའ་འགྲོ་མ་དེའི་གཉེན་ཉེ་སྤུན་མཆེད་འདྲ་ཡིན་ན། བསོད་བདེ་བསོད་
ནམས་བསགས་པ་རེད། ཕྱག་མཆོད་འབུལ་དང་གསོལ་བ་སྨོན་ལམ་ཡག་པོ་
ཐོབས” ཞེས་བཤད་ནས་ལག་གཉིས་ཐལ་མོ་སྦྱོར་བཞིན་དད་པའི་སྨོན་ལམ་རྩེ་
གཅིག་ཏུ་འདེབས་བཞིན་པར་གནས་སོ།།
བསམ་ཡུལ་ལས་འདས་པའི་གནས་ཚུལ་དེ་ཐོས་རྗེས་སྟོབས་རྒྱལ་ནི་ཡིད་
ཆེས་དཀའ་བའི་གནས་སུ་གྱུར་ཞིང་། རིགས་ངན་མགར་པའི་རྒྱུད་ཀྱི་བཟའ་ཟླ་
དེ་ལྷ་སྒྲུང་ནང་གི་ཡིད་འཕྲོག་ལྷ་མོ་ལྟར་གནམ་ལ་འཕུར་སོང་ཟེར་བ་ནི་ཡག་
རྟགས་ཤིག་གཏན་ནས་མ་བྱུང་སྙམ་སྟེ་སེམས་སྡུག་ཇེ་ཆེར་སོང་བ་དང་། སྡུག་
བསྔལ་གྱིས་བཟི་བ་ལྟར་ལུས་པོ་འཁྱ་ཁྱོར་ངང་ཁྱིམ་དུ་ལོག བཟའ་ཟླ་མེད་པའི་
ཁྱིམ་ཚང་གྲང་ཤུར་ཤུར་དེའི་སྒོ་རྒྱབ་ཀྱི་ཕྱགས་མ་ནས་ཕུགས་ཀྱི་མཆོད་བཤམས་
བར་བསོད་ནམས་བུ་ཁྲིད་ཀྱི་ལག་རྗེས་མ་བཞག་པ་ཞིག་མེད་པས། གང་དུ་བལྟས་
ཅན
ཉྩ 11 ཚཉྩ



ངམ་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཀྱང་བསོད་ནམས་བུ་ཁྲིད་ཀྱི་གཟུགས་བརྙན་དང་བཞིན་གྱི་འཛུམ་མདངས་ཁོ་
ན་སྟོབས་རྒྱལ་གྱི་མིག་ལམ་དུ་མངོན་པས་གདོང་ལག་པས་བཀབ་ནས་མིག་ཆུ་
དབང་མེད་དུ་བཞུར།
ལོ་ཟླ་ནི་ཆུ་རྒྱུན་བཞིན་དུ་འདས་ཤིང་། བཟའ་ཚོ་ཁ་བྲལ་སྐབས་ལོ་ན་
གསུམ་ལས་མ་སོན་པའི་བུ་མོ་ཀུན་བཟང་ལྷ་མོའང་ད་ཆ་ལོ་ན་བཅོ་དགུ་ལ་སོན་
པའི་བུ་མོ་སྨན་ཤར་ཞིག་ཏུ་འཚར། དེའི་རིང་ལ་ཕ་སྟོབས་རྒྱལ་གྱིས་ཕྱི་ནང་གི་
ངལ་བ་མཐའ་དག་ཁྱད་དུ་བསད་ཅིང་། ཕ་དང་མ་གཉིས་ཀ་བྱས་ཏེ་བུ་མོར་དཔྲལ་
བའི་མིག་དང་ཁོག་གི་སྙིང་ལྟར་གཅེས་འཛིན་བྱས་པར་མ་ཟད། རིགས་རུས་ངན་
པའི་མིང་ངན་འཁུར་དགོས་པའི་བུ་མོའི་ལས་དབང་བསམ་བཞིན་དུ་སྙིང་རྗེ་
ཚད་མེད་སྐྱེས་ཏེ་བུ་མོའི་མིང་ངན་འཁུར་མ་དགོས་པ་ཞིག་བྱུང་ན་རང་གི་སྲོག་
འདོར་དགོས་བྱུང་ཡང་ལུས་སྲོག་ཕངས་མེད་དུ་སྦྱིན་ཏེ་རང་གི་བུ་མོར་སྲུང་སྐྱོབ་
དང་གཅེས་སྐྱོང་བྱས་ན་སྙམ། འཇིག་རྟེན་འཁོར་བའི་དཀའ་སྡུག་ཐམས་ཅད་
མྱངས་པའི་ཕ་སྟོབས་རྒྱལ་གྱི་བཞིན་ལ་ད་ཆ་ཚུ་བ་སྐམ་པའི་སྡོང་རྒན་གྱི་ཕྱི་ཤུན་
བཞིན་གཉེར་རིས་ཀྱིས་ཁེངས་ཤིང་། མིག་གཉིས་ཀྱི་བཀྲག་མདངས་ཀྱང་ཉམས་
ནས་སྣུམ་ཟད་མར་མེ་ལྟར་ཟིམ་ཟིམ་བྱེད་པའི་ངང་ཚུལ་དེ་བུ་མོས་མཐོང་ནས་
སེམས་སྡུག་ཆེན་པོས་མནར་བཞིན་བྱིས་པའི་དུས་ཀྱི་གནས་ཚུལ་འགའ་ཡིད་
ཀྱི་མེ་ལོང་ངོས་སུ་ཤར་བ་ནི། ཉིན་མཚན་ཀུན་ཏུ་མགོ་སྒུར་ནས་སོར་མོའི་འདུ་
བྱེད་ཀྱི་ལས་ལ་བརྩོན་པའི་ཕ་སྟོབས་རྒྱལ་གྱི་ལོགས་སུ་ངས་ནི་འདག་པས་
ཁང་བ་བརྩིགས་ནས་སྟེང་དུ་འཇག་མ་བཙུགས་ཏེ་རྩེད་མོར་མགོ་འཁོར་ནས་
སྡོད་སྐབས། པ་ཕས་ངས་བསྐྲུན་པའི་ཁང་བ་གྲུ་བཞི་དེ་ཚོའི་སྟེང་དུ་ལྐོག་ཏུ་རྡོ་
ཆུང་འཕངས་ཏེ་ང་ལ་ཁོང་ཁྲོ་བསླངས། ངས་མཆུ་ཏོ་གློད་པ་མཐོང་འཕྲལ་ཁོང་
༄༅ 102 རྒྱུ



རྩྭ་ཐང་གི་ཉིན་ཐོ། རྒྱུ་
གད་མོ་ལྷུག་ལྷུག་དགོད་བཞིན་ང་ལ་ཐོད་པ་གཏུགས་ཤིང་དགོད་ཁ་བསླངས་
ཏེ་རྟག་ཏུ་བརྩེ་བ་ཆེན་པོས་ངའི་མགོ་བོར་བྱིལ་བྱིལ་གནང་། ཆུང་སྤར་མོ་གང་
ལས་མེད་པའི་དུས་ནས་ཕ་གོ་མ་ཆོད་གཉིས་ཀ་གནང་སྟེ་རང་ཉིད་དྲིན་གྱིས་
བསྐྱངས་ཤིང་ཟས་ཞིམ་པོ་ཁམ་གང་ཡོད་ཀྱང་རང་ཉིད་ཀྱིས་ཟ་མ་ནུས་པར་
ང་ལ་བྱིན། དབུལ་པོའི་བུ་མོར་སྲབ་འཇམ་དར་གོས་བཀླུབས་པའི་འབྱོར་བ་
བྲལ་རུང་ཕའི་བརྩེ་དུངས་ཟབ་མོའི་སོར་རྩལ་ལས་ཐོན་པའི་གྱོན་པ་དེ་ཚོ་ལང་
ཚོས་བརྟས་པའི་བུ་མོ་ངའི་ལུས་སུ་བཀླུབས་པ་ན། རྨ་བྱའི་སྒྲོ་གུར་ཕུབ་པ་ལྟར་
མཛེས་ཤིང་ལྟ་ན་སྡུག་ཅེས་རྒན་གཞོན་ཚང་མས་བསྔགས་པར་བྱེད། བུ་མོ་ང་
ནི་བསྔགས་བརྗོད་ཀྱི་ཁྲོད་དུ་རང་གི་གྱོན་པར་ལྟ་བཞིན་དགའ་སྤྲོ་ག་ཚོད་ཅིག་
སྐྱེས་པ་སྨོས་མ་དགོས། བྱིས་པའི་དུས་ཀྱི་གནས་ཚུལ་དེ་དང་དེ་འདྲ་བ་རྣམས་
བུ་མོའི་ཡིད་ལ་ཤར་བ་དང་སྦྲགས་ད་ཆ་ནད་ཀྱིས་ཟིན་ཏེ་ཉམ་ང་བའི་གནས་སུ་
གྱུར་པའི་པ་ཕའི་གནས་བབ་དེ་དག་མཐོང་སྐབས་ན་ཆུང་བུ་མོའི་དཀྱུས་རིང་
མིག་གཉིས་ལས་མཆི་མའི་ཆབ་རྒྱུན་ལྷུང་ལྷུང་དུ་བབས་སོ། །མཚམས་དེར་པ་
ཕས་སྐམ་ལ་སེར་པོའི་ལག་པ་དེ་འདར་བཞིན་ཉལ་གོས་ཀྱི་ཕྱི་རུ་ཕྱུང་སྟེ “བུ་
མོ། ད་མ་ངུ། པ་ཕ་གཅིག་བྱས་ན་དྲག་སྐྱེད་ཡོང་ངེས་རེད། དེ་རིང་ང་བུ་མོ་རང་
ལ་སྐད་ཆ་ཚིག་གསུམ་བཤད་རྒྱུ་ཡོད” ཟེར་ནས་བུ་མོའི་ཨ་མ་ནི་སྣང་དཀར་
རྩེ་རྫོང་ཁོངས་ཀྱི་སྨིན་གྲུབ་སྟོད་གཞིས་ཀའི་ཁྲལ་པ་དྲག་གྲས་ཤིག་གི་བུ་མོ་
ཡིན་པ་དང་། མིང་ལ་བསོད་ནམས་བུ་ཁྲིད་ཟེར་བ་སོགས་ཨ་མའི་གནས་ཚུལ་
ཞིབ་ཕྲ་བཤད་པར་མ་ཟད། ད་དུང་བུ་མོས་ཨ་མར་མུ་མཐུད་དུ་རྩད་གཅོད་གཏོང་
དགོས་པའི་མངགས་ཆ་ནན་ཏན་བྱས་པ་དང་། ཕ་སྟོབས་རྒྱལ་གྱིས་ད་དུང་མུ་
མཐུད་ནས་བཤད་རྒྱུར “བུ་མོ་རང་ནར་མ་སོན་སྟབས་པ་ཕས་ཁྱོད་ལ་ཁྱིམ་ཚང་
{23 ཉྩ



ཙ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གི་གནས་ཚུལ་འདི་འདྲ་ཞིག་ད་བར་དུ་བཤད་མྱོང་མེད། ངའི་སྤོ་བོ་དང་བུ་མོ་
ཁྱོད་ཀྱི་སྤོ་བོ་ཡི་དུས་ལ་ལྕགས་བཟོ་བྱས་ཏེ་འཚོ་བ་སྐྱེལ་མཁན་གྱི་མི་རྒྱུད་ཅིག་
བྱུང་སྟབས་ཚང་མས་ངེད་ཚོའི་ཁྱིམ་ཚང་འདི་རིགས་ངན་མགར་པའི་རྒྱུད་ལ་
རྩི་བཞིན་ཡོད། རང་གི་ཕ་དང་ཕ་མེས་ཚོས་ལས་རྒྱུ་འབྲས་ལ་མི་རུང་བའི་བྱ་
.བ་གང་ཡང་བྱས་མེད་ཀྱང་། ཚེ་སྔོན་མར་ལས་ངན་པ་བསགས་པའི་རྣམ་སྨིན་
གྱིས་ཚེ་འདིར་གཞན་གྱིས་མཐོང་ཆུང་དང་འཕྱ་མོད་བཟེད་དགོས་པ་དང་། མི་
ཡིན་ཡང་མི་གྲལ་ལ་མི་ཚུད་པའི་འཚོ་བ་སྐྱེལ་དགོས་བྱུང་བ་རེད། འོན་ཀྱང་ཚེ་
འདིར་ལས་རྒྱུ་འབྲས་བརྩིས་ནས་དཀོན་མཆོག་ལ་གསོལ་བ་སྨོན་ལམ་ཡག་པོ་
བཏབ་ན་ཚེ་ཕྱི་མར་སྐྱིད་པོ་ཡོང་གི་རེད.....” ཅེས་ཁ་ཆེམས་བཞག་ནས་ཉིན་
ཤས་ལས་མ་སོང་བར་ཕ་སྟོབས་རྒྱལ་འཇིག་རྟེན་ཕ་རོལ་ཏུ་གཤེགས་སོང་། རང་
གི་ཁྱིམ་ཚང་གི་གནས་བབ་དངོས་སུ་ཤེས་པའི་ཉིན་དེ་ནས་བཟུང་ལོ་ངོ་བཅོ་
བརྒྱད་ལས་མ་སོན་པའི་བུ་མོ་འདིས་ཁྱིམ་ཚང་གི་ལྟོ་གོས་གཏམ་གསུམ་གྱི་ཁུར་
བོ་ལས་ལྡབ་འགྱུར་གྱིས་ལྕི་བའི་སེམས་ཀྱི་ཁུར་བོ་ཆེན་པོ་ཞིག་ཁུར་ནས་མི་
ཡུལ་གྱི་བདེ་སྡུག་གི་ལམ་འཕྲང་དུ་གོམ་འགྲོས་ཐོག་མར་རྒྱག་མགོ་ཚུགས། ཁོ་
མོས་ཨམ་གཙིགས་བསྡམས་ནས་ཁོང་ཁྲོ་དང་མིག་ཆུ་ཡོད་ཚད་ཁོག་པའི་ནང་
དུ་མིད་དེ་ཡིད་འོང་དཀྱུས་རིང་གི་མིག་གཉིས་ལས་བསམ་ཤེས་པའི་སྣང་ཚུལ་
ཞིག་མངོན་བཞིན་འཇིག་རྟེན་གྱི་གདུང་བ་མ་ལུས་པ་རང་གི་ཕྲག་ཏུ་ལེན་མགོ་
བརྩམས། གོང་གི་དགའ་སྐྱོ་ཟུང་ལྡན་གྱི་གནས་ཚུལ་དེ་རིགས་ཡིད་ལ་ཝ་ལེར་
ཤར་བས། ཁོ་མོའི་བསམ་པའི་རྦ་རླབས་ལང་ལོང་དུ་འཕྱུར་ཏེ་དཀྱུས་རིང་གི་
མིག་གཉིས་ལས་མཆི་མའི་ཆར་རྒྱུན་གཏོར་སྐབས། གློ་བུར་དུ་བྱིས་པ་ཚོའི་སྐད་
སྒྲ་དང་དགོད་སྒྲས་ཁོ་མོ་ཕྱིར་འདང་གི་མྱ་ངམ་ཐང་ལས་ཕྱིར་ལོག་སྟེ་རང་ཉིད་
ཙྩ 1C4



a
རྩྭ་ཐང་གི་ཉིན་ཐོ།
ཀྱི་བྱིས་པའི་དུས་རབས་སྐྱེལ་མྱོང་བའི་སྒོ་ར་དེའི་ནང་གི་རྒྱུས་མངའ་ཆེ་བའི་
ཁྲོན་པ་དང་། རྒྱ་ལྕང་། ཁམ་སྡོང་སོགས་ལ་ཕྱིར་བལྟས་སློག་གིན་དལ་བ་དལ་
བུས་སྒོ་རའི་ཕྱི་རུ་ཐོན་སོང་ངོ༌།།
བ་དལ་
ཁྱིམ་དུ་འཛུལ་བ་དང་ཆ་སྒམ་སྟེང་དུ་ཡོད་པའི་བུ་བསོད་ནམས་ཚེ་རིང་
གི་འདྲ་པར་ཚོན་ཁྲ་ཅན་དེ་ཀུན་བཟང་ལྷ་མོའི་མིག་ལམ་དུ་ཤར་བ་དང་དེ་བས་
སེམས་སྡུག་ཇེ་ཆེར་སོང་། བཟའ་ཟླ་འདས་རྗེས་ཀྱི་ལོ་ངོ་སུམ་ཅུ་ལྷག་གི་རིང་
ལ་ཁོ་མོས་སྡུག་དཀའ་ལས་སྤྱོད་རྒྱུར་ཕངས་སེམས་སྤུ་ཙམ་མེད་པར་རང་ཉིད་
ཀྱི་མི་ཚེ་གཅིག་གི་སྤྲོ་སྣང་དང་། བདེ་སྐྱིད། ཕུགས་འདུན་སོགས་ཡོད་ཚད་བུ་
དེའི་ཐོག་ལ་བཅོལ་ནས་འཚོ་སྐྱོང་བྱས། བུ་ལོ་ལྔ་ལ་སླེབས་དུས་དམངས་གཙོ་
བཅོས་སྒྱུར་བྱས་པས། དུས་ཀྱི་འཕོ་འགྱུར་གྱིས་ཁོ་མ་བུ་གཉིས་ཀྱི་ལས་དབང་
ལའང་འགྱུར་ལྡོག་ཐེབས་མགོ་ཚུགས། ལོ་ངོ་སྟོང་ཕྲག་ཁ་ཤས་ཀྱི་སྔོན་ནས་
ཆགས་ཟིན་པའི་མི་ཚོའི་བསམ་བློའི་ལྟ་བར་རྩ་བའི་འགྱུར་བ་ཐེབས་མི་སྲིད་
ཀྱང་། སྔོན་ཆད་ལྟར་མངོན་སུམ་འཛེམ་མེད་ཀྱིས་མཐོང་ཆུང་དང་འཕྱ་སྨོད་
བྱེད་མཁན་ཇེ་ཉུང་དུ་སོང་ཞིང་། བུ་བསོད་ནམས་ཚེ་རིང་ཡང་སློབ་ལོ་རན་
སྐབས་ཕྲུ་གུ་གཞན་དང་འདྲ་བར་སློབ་གྲྭར་འགྲོ་རྒྱུའི་གོ་སྐབས་བྱུང་བར་མ་
ཟད། ཆུང་དུས་ནས་དཀའ་སྡུག་ཁོ་ནའི་ནང་དུ་འཚར་ལོངས་བྱུང་བའི་བུ་དེས་
མའི་འདུན་པ་དང་དཀའ་སྡུག་ཤེས་ཏེ་སློབ་སྦྱོང་ལ་འབད་བརྩོན་བྱས་སྟབས་
ལོ་ཤས་སྔོན་དུ་སློབ་གྲྭ་ཆེན་མོ་ཐོན། འོན་ཀྱང་ཁོ་གཞིས་རྩེ་ཀྲོན་ཆུས་ལ་ལས་
ཉྩ 125



ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
བགོས་བྱས་སོང་། ཁོ་མོ་ནི་མ་གཅིག་ལ་བུ་གཅིག་ལས་གཉེན་ཉེ་གང་ཡང་མེད་
པ་ཞིག་ཡིན་པས། བུ་གཅིག་པུ་ལྷ་སར་འདུག་ཐབས་ཤིག་བྱས་ནའང་མི་འགྲིག་
པ་མེད་མོད་ཀྱང་། འཇིག་རྟེན་གྱི་དཀའ་སྡུག་ཁོ་ནའི་ནང་དུ་འཚོ་བ་བསྐྱལ་
བའི་སྐྱེས་དམན་ཁོག་རྒྱ་ཅན་དེ་ནི་བདེ་བ་ཕྲན་ཙམ་ལའང་གཙིགས་ཆེན་པོ་
བྱེད་པ་དང་། བྱ་བ་ཆེ་ཕྲ་ཆུང་གསུམ་གང་ལ་ཕྲད་ནའང་ལས་དབང་ཁོ་ནར་
བསམས་ནས་བསམ་ཤེས་བྱེད་མཁན་ཞིག་ཡིན་གཤིས། རང་གི་སྙིང་ནས་གཅེས་
པར་འཛིན་པའི་བུ་གཅིག་པུ་དེ་དང་ཁ་འབྲལ་དགོས་པར་གདུང་བ་གང་ཡང་
མེད་པར་དགའ་དགའ་སྤྲོ་སྤྲོའི་ངང་ནས་རྩ་འཛུགས་ཀྱི་བཀོད་སྒྲིག་ལྟར་ལས་
གནས་སུ་བཏང་། བུ་བསོད་ནམས་ཚེ་རིང་གཞིས་རྩེར་ལས་བགོས་བྱས་རྗེས་
རྟག་ཏུ་ཁྱིམ་དུ་བུའི་ལག་རྟགས་དང་ཡི་གེ་སྐྱེལ་ཡོང་མཁན་ལས་བྱེད་པ་དང་
མི་སེར་སུ་འདྲ་ཞིག་ཡིན་རུང་མཐེ་བོང་བསྒྲེངས་ནས་བུ་བསོད་ནམས་ཚེ་རིང་
ལ་བསྔགས་བརྗོད་མི་བྱེད་མཁན་གཅིག་ཀྱང་མེད། བུ་ཡག་ཡག་དང་རྒོད་རྒོད་
ཀྱི་གནས་ཚུལ་དེ་ཚོ་ཐོས་སྐབས་ཁོ་མོས་ཆ་སྒམ་སྟེང་གི་བུའི་འདྲ་པར་དེ་ཚུར་
བླངས་ནས་བུའི་ཁྲ་སྒོར་སྒོར་གྱི་མིག་གཉིས་དང་ཕོ་ཉམས་ཀྱིས་ཕྱུག་པའི་གདོང་
དབྱིབས་ལ་ལྟ་བཞིན་རང་གི་མིག་འབྲས་དང་སྙིང་གི་ཚི་ལུ་ལྟར་གཅེས་པའི་བུ་
དེ་ཀུན་གྱིས་བསྔགས་བརྗོད་བྱ་ཡུལ་དུ་གྱུར་པར་སེམས་གཏིང་ནས་སྤྲོ་བ་འཕེལ་
ཞིང་། རང་གིས་བུ་གཅིག་པུའི་ཆེད་དུ་དཀའ་སྡུག་ཅུང་ཙམ་མྱངས་པར་ད་ལྟ་
འབྲས་བུ་བྱུང་སོང་སྙམ། ཡིན་ནའང་དེང་སྐབས་མི་ཚོས་སླར་ཡང “སྐྱེ་ས་དང་
རིགས་རུས” ཀྱི་ལེགས་ཉེས་དཔྱད་ནས་མི་ལ་ཡག་ཉེས་སྟངས་འཛིན་བྱེད་མགོ་
ཚུགས་པ་དང་། མངོན་སུམ་འཛེམས་མེད་ཀྱིས་མཐོང་ཆུང་དང་འཕྱ་སྨོད་བྱེད་
པའི་གནས་ཚུལ་དེ་རིགས་ཡིད་ལ་འཁོར་ནས་ཁོ་མོ་སླར་ཡང་སྡུག་བསྔལ་གྱི་ཆུ་
1069



རྩྭ་ཐང་གི་ཉིན་ཐོ། ཁུ་
གཏེར་ཟབ་མོའི་ནང་དུ་ལྷུང་ཞིང་། བཟའ་ཟླ་འདས་པོའི་གཟུགས་བརྙན་ཡིད་ལ་
འཁོར་བཞིན་འདས་པའི་དུས་ཀྱི་གནས་ཚུལ་མང་བོ་ཞིག་ཡིད་ཀྱི་མེ་ལོང་དུ་ཤར།
ཀུན་བཟང་ལྷ་མོ་མོ་ལོ་བཅོ་བརྒྱད་ལ་སོན་སྐབས་ཁོ་མོའི་ཕ་དམ་པ་དེ་ཉིད་
འཇིག་རྟེན་ཕྱི་མའི་ལམ་དུ་ཆས་པས་ཕྱི་ནང་ལྟོ་གོས་ལ་སོགས་པའི་བྱ་གཞག་
ཐམས་ཅད་རང་ཉིད་གཅིག་པུའི་ཐོག་ཏུ་བབས་པ་ནི། རི་རབ་ལྷུན་པོའི་སྟེང་ན་
གནས་འཆའ་བའི་རི་དྭགས་རྣམས་རྣ་ཀྲོང་ཀྲོང་དང་མིག་ཧྲིག་ཧྲིག་གིས་ཉིན་
མཚན་མེད་པར་རྔོན་པའི་རྒྱ་རྙིར་དོགས་ཟོན་བྱེད་པ་ཇི་ལྟ་བ་དེ་བཞིན་དུ་རང་
ཉིད་མོ་ཧྲེང་ཞིག་ལ་ཚུལ་མིན་གྱི་དབང་ཡོད་ཡོང་དོགས་ཀྱི་སེམས་ཁྲལ་དང་
དོགས་ཟོན་ཚད་མེད་བྱེད་དགོས་མོད། འོན་ཀྱང་ན་སོ་དར་ལ་བབ་པའི་བུ་མོ་
དེའི་སེམས་སུ་སོ་སྐྱེ་ཕལ་བའི་བརྩེ་དུངས་ཀྱི་འཆར་སྒོ་གཏན་ནས་མེད་པ་ག་
ལ་སྲིད། སྒོ་རའི་ཁ་སྤྲོད་ཀྱི་ཁང་ཆུང་ཞིག་ཏུ་སྡོད་པའི་བུ་ཚེ་རིང་ནོར་བུ་ནི་ཤིང་
བཟོའི་ལག་ཤེས་ཡག་ལ་བག་ཡོད་ཚུལ་དང་མཐུན་པའི་ཕོ་གཞོན་ཡག་པོ་ཞིག་
རེད། ཁོའི་གཟུགས་སྟོབས་ཆེ་ལ་ཡང་ཤ་དོད་པ་དང་། ནག་ཅིང་མཐུག་པའི་སྐྲ་ལོ་
དང་བྱ་རྒོད་ཀྱི་གཤོག་ཟུང་བརྐྱངས་འདྲའི་སྨིན་མ། དཀར་ནག་གི་དབྱེ་བ་གསལ་
བའི་མིག་ཟུང་གི་འོད་མདངས་དེ་དག་ནི་ཀུན་གྱི་ཡིད་དབང་འགུག་པའི་ཕོ་ཉ་
ཞིག་དང་མཚུངས་ལ། རྟག་ཏུ་སྣམ་བུ་ནག་པོའི་ཕྱུ་པའི་འོག་ལ་འོག་འཇུག་དཀར་
པོ་ཞིག་གྱོན་ཞིང་རྣ་རྒྱབ་ཏུ་ཞ་སྨྱུག་ཆུང་ཆུང་ཞིག་གཟར་ནས་རྔུལ་ནག་འཕྱུར་
འཕྱུར་གྱིས་ཤིང་ལས་བྱེད་བཞིན་ཡོད། ཕོ་གཞོན་དེས་ནམ་ཡང་ཚུལ་མིན་གྱི་ཕོ་
གཞོན་གཞན་དག་ལྟར་ཀུན་བཟང་ལྷ་མོར་ངོ་ཚ་སྤངས་པའི་འདོད་གཏམ་སོགས་
གཏན་ནས་མི་བཤད་པར། ཕོ་ཉམས་ཀྱིས་ཕྱུག་པའི་བཞིན་རས་ལ་བཅོས་མིན་
རྣམ་པར་དག་པའི་བརྩེ་དུངས་ཀྱི་མདངས་ཤིག་ཤར་ཡོད་པ་དང་། སྙིང་རྗེ་དང་
རྒྱུ 127 ཉྩ



ཀྲུང་གོའི་བོད་ཀྱི་དེང་རབས་ཚོཔ་རིག་གཅེས་བཏུས།
ཡིད་ཆེས་ཀྱིས་ཁེངས་པའི་མིག་གཉིས་པོ་བུ་མོའི་དཀྱུས་རིང་གི་མིག་གཉིས་དང་
འཕྲད་སྐབས་ན་གཞོན་ཕོ་མོ་དེ་གཉིས་ཀྱི་སྙིང་གར་དུས་གཅིག་ཏུ་བདེ་སྐྱིད་ཀྱི་
མེ་ལྕེ་ཆེམ་ཆེམ་དུ་འབར། ལྷག་པར་དུ་སྟག་ཤར་གཞོན་པ་དེའི་གཟུགས་དཔང་
མཐོ་ལ་ཐང་ཤ་དོད་པའི་ལུས་པོ་དང་། ཆུང་དུས་ནས་ཤུགས་ལས་ལ་བྱང་གོམས་
སུ་སོང་བའི་གཞོན་པའི་ཤ་ཤེད་རྒྱས་ཤིང་ཡངས་པའི་བྲང་ཁ་དེས་ན་ཆུང་བུ་མོར་
བྱ་ཕྲུག་ཨ་མའི་བྲང་འོག་ཏུ་འཚོ་སྡོད་བྱེད་པ་ལྟར་གྱི་བདེ་བ་དང་དྲོད་སྐྱིད་ཀྱི་
ཚོར་བ་ཞིག་འགོག་མེད་དུ་འཆར་རུང་རང་གི་རིགས་རུས་དང་། གནས་བབ། ཕ་
མེས་ཚོས་མྱངས་པའི་འཕྱ་དམོད་སོགས་ཡིད་ངོར་ཤར་དུས་བུ་མོའི་སེམས་པ་གྲང་
ཤུར་ཤུར་དུ་གྱུར་ཏེ། དེ་འདྲ་བྱས་ན་ག་ལ་རུང་། རང་གིས་སྡུག་པོ་མྱོང་དགོས་
པའི་ཐོག་ལ་ཕོ་གཞོན་ཡག་པོ་དེ་ཡང་ཐག་ཞོར་འབྲེང་འདྲུད་བྱས་ནས་ཀུན་
གྱིས་མཐོང་ཆུང་བྱ་ཡུལ་དུ་འགྱུར་ངེས་རེད་སྙམ་སྟེ་རང་སེམས་རང་གིས་མནན་
ནས་ཚེ་རིང་ནོར་བུར་གཡོལ་གང་ཐུབ་བྱེད་པ་དང་། དེ་དང་ཕྲད་ཚེ་མགོ་སྒུར་
ཏེ་པང་གདན་གྱི་སྣེ་གཉིས་ནས་འཛིན་བཞིན་ཤུབ་བུར་སྐྱོད། འོན་ཀྱང་རྐྱེན་
གློ་བུར་བ་ཞིག་གིས་ལས་དང་སྐལ་བ་ཡོད་པའི་ན་གཞོན་ཕོ་མོ་དེ་གཉིས་རང་
བཞིན་གྱིས་གཅིག་ཏུ་འདུས། །
དེ་ཡང་ཉིན་ཞིག་བུ་མོ་ཀུན་བཟང་ལྷ་མོ་ཕྱི་རུ་ལས་ཀར་བསྐྱོད་དེ་མུན་པ་
རུབ་ལ་ཉེ་དུས་ཕྱིར་ཁྱིམ་དུ་ལོག་པའི་ལམ་བར་དུ་ཆང་གིས་མྱོས་པའི་སྐུ་སྲུང་
དམག་མི་གཉིས་ཀྱིས་སྟག་རྒོད་དམར་ལ་རྔམ་པ་ལྟར་བུ་མོར་རྗེས་འདེད་བཏང་།
ཀུན་བཟང་རྩེའི་རྒྱ་སྒོའི་མདུན་གྱི་སྲང་ལམ་ཆུང་ཆུང་དེར་སླེབས་སྐབས་མི་ངན་
གཉིས་དང་བུ་མོའི་བར་ལ་བར་ཐག་གོམ་པ་ཁ་ཤས་ལས་མེད་པས་དེ་གཉིས་ཀྱིས་
འདྲེ་ལག་བརྐྱངས་ནས་འཛིན་ལ་ཉེ་དུས། གློ་བུར་དུ་རལ་གྲི་ལག་ཏུ་ཐོགས་པའི་
ཙྩ 108 9



་ རྩྭ་ཐང་གི་ཉིན་ཐོ། ཀླུ་
མི་ཞིག་གནམ་ནས་མཆོངས་པ་ལྟར་འོངས་ནས་དམག་མི་དེ་གཉིས་ཀྱི་སྔོན་
ནས་བཀག ཀུན་བཟང་ལྷ་མོ་ནི་སྐྲག་སྣང་དང་དངངས་འཚབ་ཆེན་པོ་སྐྱེས་ཏེ་
རི་དྭགས་རྙི་ལས་ཐར་པ་ལྟར་དབུགས་ཐེངས་གཅིག་གིས་ཁྱིམ་དུ་བྲོས། ཁྱིམ་དུ་
སླེབས་ནའང་ཁོ་མོའི་སྐྲག་སྣང་གི་སེམས་པ་འཇགས་ཐབས་མེད་པར་དམག་མི་
དེ་གཉིས་ཀྱི་རྫིག་རལ་ཅན་གྱི་ངོ་གདོང་མིག་ལམ་དུ་ཤར་སྐབས་སྙིང་འགད་ལ་
ཁད་བྱེད་ནའང་། རང་ཉིད་སྐྱོབ་མཁན་གྱི་མི་དེར་ད་ཅི་དོན་དག་ག་རེ་བྱུང་ཡོད་
དམ་སྙམ་སྟེ་རང་དགར་སྡོད་མ་ཐུབ་པར་བྲོས་འོངས་པའི་ལམ་བུ་དེད་ནས་བལྟ་
རུ་ཕྱིན་པ་ན། སྲང་ལམ་ཆུང་ཆུང་དེའི་རྩིག་ཟུར་ཞིག་ལ་སླེབས་མཚམས་གློ་བུར་
དུ་མི་ཞིག་མགོ་བོ་སྨད་ནས་འཁྱ་ཁྱོར་དུ་འོང་བཞིན་ཡོད་ལ། དེའི་ལུས་སྟོད་ཚང་
མ་ཁྲག་གིས་ཁེངས་ཡོད་པས་ཀུན་བཟང་ལྷ་མོ་ཞེད་མ་སྔངས་ཀྱིས “ཨ་ཙི” ཞེས་
སྐད་ཤོར་བ་དང་། དེའི་མུར་ཕར་བརྒྱུགས་ཏེ་མི་དེ་སྐྱོར་ནས་ཞིབ་ཏུ་ལྟ་སྐབས།
དེ་ནི་གཞན་མིན་པར་ཚེ་རིང་ནོར་བུ་ཡིན་པ་ཤེས་འཕྲལ་དེ་བས་ཁོ་ལ་སྙིང་རྗེ་
དང་སེམས་ཁྲལ་བྱས་པ་དང་། ཡུན་རིང་དུ་སེམས་སུ་ཉལ་བའི་ལྷད་མེད་ཀྱི་བརྩེ་
དུངས་ནི་སྐབས་དེར་རྒྱ་མཚོའི་རྦ་རླབས་མཁའ་ལ་འཕྱུར་བ་ལྟར་འགོག་ཐབས་
མེད་པར་གྱུར་ནས་ཚེ་རིང་ནོར་བུ་ཇི་ལྟར་ཁོའི་ཁྱིམ་དུ་བསྐྱལ་བ་དང་། ཁོང་གི་
གཅེན་མོས་རང་ཉིད་ལ་ཁ་རྡུང་ཇི་ལྟར་བཏང་བ་སོགས་ནི་ད་ལྟ་བཤད་རྒྱུ་གང་
ཡང་མེད་མོད་ཀྱང་། སྐབས་དེར་ཚེ་རིང་ནོར་བུའི་ཕའི་ཁོང་ཁྲོ་དང་འཁང་རའི་
འོད་མདངས་ཀྱིས་མིག་གིས་རང་ཉིད་ལ་ཁྲོ་ཚུགས་སུ་ལྟ་བཞིན་པའི་ཚུལ་དེ་
སེམས་སུ་འཆར་སྐབས་ད་ལྟའང་སྐྲག་ནས་སྐྱི་གཡའ་བར་བྱེད། །
ཚེ་རིང་ནོར་བུའི་རྨ་ཁ་དྲག་སྐྱེད་བྱུང་རྗེས་ཁོས་ཁྱིམ་ཚང་གི་ངོ་རྒོལ་དང་།
སྤྱི་ཚོགས་ཀྱི་གླེང་ཕྱོགས། མི་ཚོའི་འཕྱ་དམོད་སོགས་གང་ལའང་མི་འཛེམ་པར་
ཏུ 129



ཀྲུང་གོའི་བོད་ཀྱི་དེང་རབས་ཚོ་པ་ཏིག་གཅེས་བཏུས།
ཤིང་བཟོའི་ལག་ཆ་ཆ་ཚང་ཞིག་ཁྱེར་ནས་ཀུན་བཟང་ལྷ་མོའི་ཁྱིམ་དུ་འཛུལ་
ཡོང་། སྐབས་དེར་ཁོང་གི་གདོང་ལ་གང་ལའང་འཇིགས་ཞུམ་མེད་པར་རྦད་དེ་
སེམས་ཐག་བཅད་ཟིན་པའི་མདངས་ཤིག་ཤར་ཡོད་པ་དང་། བརྩེ་དུངས་དང་
ལང་ཚོའི་མེ་ལྕེ་འུར་འུར་དུ་འཕྱུར་བཞིན་པའི་མིག་གཉིས་ཀྱིས་ཀུན་བཟང་ལྷ་
མོར་བལྟས་ནས “ཀུན་བཟང་ལྷ་མོ་ལགས” ཞེས་འབོད་པ་དང་རིང་ནས་བརྩེ་
དུངས་ཟབ་མོ་བཅངས་པའི་སྙིང་སྡུག་གི་མིག་ཟུང་མཐོང་དུས་བུ་མོའི་སེམས་
གཏིང་དུ་ཡུན་རིང་མནན་པའི་བརྩེ་དུངས་ཀྱི་ཆུ་རྒྱུན་ནི་ཐོམ་བུ་ཤོར་པའི་ཆང་
ཇི་བཞིན་འགོག་མེད་ལྷུང་ལྷུང་དུ་བཞུར་ཞིང་། དཀྱུས་རིང་མིག་གཉིས་ལས་
བདེ་སྐྱིད་ཀྱི་ཟེར་ཕྲེང་འཕྲོ་བཞིན་དུ “ཚེ་རིང་ནོར་བུ་ལགས” ཞེས་བོས་ནས་
སྐད་ཆ་ཞིག་བཤད་རྩིས་བྱས་རྗེས་ཅུང་སྐྱེངས་པའི་ཚུལ་དུ་གནས་པ་ན། ཚེ་རིང་
ནོར་བུ་བུ་མོའི་གམ་དུ་བཅར་ནས “ཀུན་བཟང་ལྷ་མོ་ལགས། ད་སྐྱིད་སྡུག་ག་རེ་
ཞིག་བྱུང་ཡང་ང་རང་གཉིས་ཀྱིས་མཉམ་དུ་མི་ཚེ་སྐྱེལ་རྒྱུའི་སེམས་ཐག་བཅད་
པ་ཡིན” ཞེས་བཤད་དེ་ཤིང་བཟོའི་ལག་ཆ་རྣམས་ས་སྟེང་དུ་བཞག་སྟེ་ཀུན་
བཟང་ལྷ་མོར་བརྩེ་བ་ཆེན་པོས་དམ་པོར་འཁྱུད།
སློང་ཆང་གཏོང་མཁན་མེད་ལ་གྲ་རྒྱས་བག་སྟོན་བཤམ་རྒྱུ་ནི་དེ་བས་
ཀྱང་ཡོད་ག་ལ་སྲིད། འོན་ཀྱང་གཅིག་སེམས་གཅིག་ལ་ཆགས་པའི་ལྷད་མེད་ཀྱི་
བརྩེ་དུངས་ནི་རིགས་རུས་ཀྱི་མཐོ་དམན་དང་། ཕྱི་མིའི་མཐོང་ཆུང་། སྤྱི་ཚོགས་
ཀྱི་གནོན་ཤུགས། ཁྱིམ་ཚང་གི་ངོ་རྒོལ་སོགས་གང་གིས་ཀྱང་འགོག་མ་ཐུབ་པར་
ན་གཞོན་ཕོ་མོ་དེ་གཉིས་རང་བཞིན་གྱིས་མཉམ་དུ་འདུས་ནས་འཚོ་བ་གསར་
བ་ཞིག་སྐྱེལ་མགོ་ཚུགས། དེ་དུས་ཁོང་ཁྱོ་ཤུག་གཉིས་མཐུན་མཐུན་དང་སྐྱིད་
སྐྱིད་ཀྱི་གནས་ཚུལ་དེ་དག་ཀུན་བཟང་ལྷ་མོའི་སེམས་སུ་ཤར་ནས་དཀྱུས་རིང་
༄༅	1 རྒྱུ་



རྩྭ་ཐང་གི་ཉིན་ཐོ། རྒྱུན
མིག་གཉིས་ཀྱི་རྒས་ཉམས་ཡལ་ཏེ་ལང་ཚོའི་འོད་མདངས་འཕྲོ་བཞིན་འདུག། ཨ་
ཙི། འཇིག་རྟེན་འདིའི་ཐོག་ཕོ་ཁྱོ་ག་འདོན་པོ་དང་རྒོད་པོ་མང་བོ་ཡོད་ཀྱང་ཁོང་
ལྟ་བུའི་མི་ཡག་པོ་ཞིག་དངོས་གནས་དཀོན་པོ་རེད། ཁོང་ནི་ཇི་འདྲའི་ལས་ལ་
བརྩོན་ཞིང་དཀའ་སྡུག་ལ་མི་སྐྲག་པ་དང་། སེམས་རྒྱུད་མདའ་ལྟར་དྲང་ལ་ཁོག་
རྒྱ་ཤིན་ཏུ་ཡངས་པའི་ཕོ་ཁྱོ་ག་ཡག་པོ་ཞིག་རེད་ཨང་། ཁྱིམ་ཚང་ཆུང་ཆུང་དེ་
སྐྱོང་ཆེད་ཁོས་ཉི་མ་ཡར་ལ་ཤར་པ་ནས་མུན་པ་མར་ལ་རུབ་རེག་བར་དུ་ལས་
སྟེགས་སྟེང་དུ་ལས་ཀ་རྔུལ་ནག་འཕྱུར་འཕྱུར་གྱིས་ལས་བཞིན་པའི་ཚུལ་རྣམས་
ཀུན་བཟང་ལྷ་མོའི་ཡིད་ཀྱི་མེ་ལོང་ངོས་ནས་ཡལ་ཐབས་ག་ལ་ཡོད། ལྷག་པར་དུ་
བཟའ་ཟླའི་རིད་ཅིང་སེར་པོར་གྱུར་པའི་ངོ་གདོང་དང་། ཟད་ནས་སྤུ་ཐག་ཆོད་
པའི་སྣམ་བུའི་ཕྱུ་བ་སོགས་ལ་བལྟས་ནས་ཀུན་བཟང་ལྷ་མོས་ལྐོག་ཏུ་མིག་ཆུ་
ག་ཚོད་ཅིག་བཏང་མྱོང་མེད་དམ། དེ་ནས་མི་རིང་བར་བུ་བསོད་ནམས་ཚེ་རིང་
བཙས་ཏེ་ལོ་མ་འཁོར་གོང་ཚེ་རིང་ནོར་བུ་སྡེ་དཔོན་ཆེ་ཁག་ཅིག་གི་གཟིམ་ཤག་
གསར་རྒྱག་གི་ལས་ཀར་འགྲོ་སྐབས་རྐང་འདྲེད་ཤོར་ནས་རྨས་སྐྱོན་ཚབས་
ཆེན་ཕོག་སྟེ་མལ་སར་ལྷུང་། ཚེ་རིང་ནོར་བུར་ནད་གཡོག་རྒྱུག་རྒྱུ་དང་། ཕྲུ་
གུ་སྐྱོང་གཉོར་བྱེད་རྒྱུ། ཁོམ་པ་བྱུང་ཚད་ལ་ཚེམ་བུ་བརྒྱབ་སྟེ་ལྟོ་གོས་འགྲང་
ཐབས་བྱ་རྒྱུ་སོགས་ཁྱིམ་ཚང་གི་འགན་ཡོངས་རྫོགས་ཀུན་བཟང་ལྷ་མོའི་ཕྲག་
ཏུ་ལྷུང་བས། མལ་སར་ལུས་པའི་ཚེ་རིང་ནོར་བུའི་སེམས་ཀྱིས་བཟོད་ཐབས་
བྲལ་ཏེ་རྟག་ཏུ་མིག་གཉིས་ལས་བྱམས་བརྩེའི་ཟེར་ཕྲེང་འཕྲོ་བཞིན་ཀུན་
བཟང་ལྷ་མོར ་ད་ངས་ཁྱོད་ལ་ཁག་པོ་བཟོས་སོང” ཞེས་བཤད་དུས་ཀུན་
བཟང་ལྷ་མོས“ཚེ་རིང་ནོར་བུ་ལགས། དེ་འདྲ་མ་གསུངས། ཐུགས་བདེ་བོ་བྱས་
ནས་ངལ་གསོ་གྱིས་དང་། ལྟོ་གོས་འགྲིག་ཙམ་ཡོང་གི་རེད” ཅེས་གདུང་བའི་
ཙྩཾ 111



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁྲོད་དུའང་ཁོང་བཟའ་ཚོ་གཉིས་ཀྱིས་ཕན་ཚུན་སེམས་གསོ་གཏོང་རེས་བྱེད་པོ་
དང་། ཚེ་རིང་ནོར་བུའི་ལུས་པོ་ནད་ཀྱིས་མནར་རུང་སེམས་སུ་སྔར་བཞིན་ཁྱིམ་
ཚང་གི་དྲོད་སྐྱིད་ཚོར་ནས་སྐབས་རེར་གླུ་ཆུང་འདི་ལྟར་བཏང་བྱུང་། ཐུགས་
སེམས་གངས་ལྟར་དཀར་བའི། །གཏན་གྲོགས་ཡིད་ལ་དྲན་དུས། །ལུས་པོ་ན་ཚས་
གདུངས་ཀྱང་། །ཁ་ན་ས་གླུ་ཆུང་ཤོར་སོང་། །ལྕམ་དང་གདུང་མ་གཤིབ་གཤིབ། །ང་
གཉིས་གཤིབ་རྒྱུ་བྱུང་ན། །ཆུ་ལ་རྩམ་པ་བརྒྱབ་ནས། །འཐུང་དགོས་བྱུང་ཡང་
ལས་རེད། །ཅེས་སྐྱེས་པ་ཁྱོ་གའི་བརྩེ་དུངས་ཀྱིས་ཕྱུག་པའི་གླུ་སྒྲས་ཀུན་བཟང་ལྷ་
མོར་སེམས་གསོ་བཏང་བར་མ་ཟད། ཁྱིམ་ཚང་ཆུང་ཆུང་དེའང་དྲོ་སྐྱིད་ལྡན་པར་
གྱུར། འོན་ཀྱང་དེ་ནས་ཟླ་བ་གསུམ་ལྷག་ཙམ་སོང་རྗེས་ཚེ་རིང་ནོར་བུའི་རྐང་
བའི་རྨས་སྐྱོན་ལ་དྲག་ངོ་ཕྲན་ཙམ་བྱུང་རུང་དེ་དུས་བཅོས་ཐབས་བྲལ་བའི་
གློ་བའི་ན་ཚས་ཟིན་ཏེ་འཇིགས་རུང་གཤིན་རྗེས་ཕྱི་མའི་ལམ་དུ་དྲངས། ཨ་ཙི།
བསོད་བདེ་བསོད་ནམས་དམན་པའི་སྐྱེ་དམན་ངས་ཚེ་འདིའི་བཟའ་ཟླ་ཡག་པོ་
དེ་དང་ལྷན་དུ་རྒན་མགོ་དཀར་གྱི་བར་དུ་སྡུག་རོགས་སྐྱོ་རོགས་བྱ་རྒྱུ་མ་བྱུང་
བར། ཆུང་སོ་དཀར་གྱི་དུས་ལ་ཁ་འབྲལ་དགོས་པའི་ལས་དབང་འདི་ཨང་སྙམ་
བཞིན་དུ་སྔར་གྱི་སྡུག་བསྔལ་དང་ད་ལྟའི་སེམས་ནད་ཚང་མ་སྡེབས་གཅིག་ཏུ་
ཁོང་གི་སྙིང་ཁར་འོངས་ནས་མིག་གཉིས་མཆི་མས་བརླན་ཞིང་། སེམས་སུ་ཚེ་
སྔོན་ལས་ངན་བསགས་པའི་སྐྱེ་དམན་ངས་ཚེ་འདིར་སྡུག་བསྔལ་མྱོང་དགོས་
པ་ནི་མྱོང་བྱ་ལྡོག་ཏུ་མེད་པ་ཞིག་ཡིན་རུང་། ནམ་མཁའི་བླ་མ་དཀོན་མཆོན་
གིས་བྱམས་དང་སྙིང་རྗེས་གཟིགས་ནས་སྐྱེ་ས་རིགས་རུས་དམན་པའི་བུ་འདིར་
གཞན་དང་འདྲ་འདྲ་སྙོམས་སྙོམས་བྱས་ཏེ་ཤེས་བྱ་ཡོན་ཏན་བསླབ་རྒྱུའི་གོ་
སྐབས་བྱུང་བ་དང་། སྐྱིད་པའི་ཉི་མ་ཞིག་ཤར་མགོ་ཚུགས་ཀྱང་། དེང་སྐབས་མི་
% ！ 12 ཚ



རྩྭ་ཐང་གི་ཉིན་ཐོ། སྒྲུབ
འགའ་རེའི་བྱེད་ལུགས་སྒྲུབ་སྟངས་འདིར་བལྟས་ན་བུ་འདི་ཡང་མཐའ་མ་ལས་
དབང་འདི་ལས་ཐར་ཐབས་ཡོང་བ་མི་འདུག་སྙམ་ནས་བུའི་འདྲ་པར་ལ་ལྟ་
བཞིན་སེམས་སྡུག་གི་མིག་ཆུ་བཞུར་བཞིན་གནས་སོ།།
དྲུག་
མཚམས་གཅོད་སྦས་ལེབ་ཀྱི་ཁྱིམ་ཚང་གི་སྒྲ་སྡུད་འཁོར་ལོ་ནས་ཕྲ་
ལ་མཐོ་བའི་བུད་མེད་ཀྱི་གླུ་སྒྲ་དང་ཆང་གཞས་འདྲེས་མར་གྲགས་པ་དང་།
མཚམས་གཅོད་སྦས་ལེབ་ཀྱིས་ཀུན་བཟང་ལྷ་མོའི་ཁ་སྤྲོད་དུ་སྡོད་པའི་ཨ་ཅག་
ཚེ་བརྟན་ལགས་མགྲོན་འབོད་བྱས། དེ་སྔ་རིག་གནས་གསར་བརྗེའི་སྐབས་སུ་
མཚམས་གཅོད་སྦས་ལེབ་ཀྱིས་དེ་ལྟར་སྤྲོ་སེམས་ཆེན་པོས་ཨ་ཅག་ཀུན་བཟང་
ལྷ་མོ་མགྲོན་འབོད་ག་ཚོད་ཅིག་བྱས་མྱོང་མེད་དམ། དེ་དུས་མཚམས་གཅོད་
སྦས་ལེབ་ཀྱིས་མགྲིན་པ་གཟེངས་སུ་བཏེགས་ནས “ང་ཚོ་ནི་བཀྲུས་ནས་མ་
དག་པའི་འབྱོར་མེད་གྲལ་རིམ་ཡིན” ཞེས་བཤད་དེ་ཨ་ཅག་ཀུན་བཟང་ལྷ་མོ་
དང་འདྲེས་མདོག་ཁ་པོ་བྱེད་པ་དང་། རྒྱུན་དུ་ཆང་བཙོས་ཏེ་ཨ་ཅག་ཀུན་བཟང་
ལྷ་མོ་མགྲོན་འབོད་བྱེད་པར་མ་ཟད། ཀུན་བཟང་ལྷ་མོས་འགྲོ་འདོད་མ་བྱས་
ཚེ་མཚམས་གཅོད་སྦས་ལེབ་ཀྱིས་ཨུ་ཚུགས་ཀྱིས་ཀུན་བཟང་ལྷ་མོའི་ལག་པ་
ནས་འཐེན་ཏེ “ཁྱེད་རང་མཆོད་ཆང་མ་མཆོད་ནའང་ཏོག་ཙམ་བཞུགས་པར་
ཕེབས་དང་། ངས་ཚེ་བརྟན་མོ་ཇ་ཉོ་བར་བཏང་ཆོག” ཅེས་བཤད་དེ། “སྨན་ཚེ་
བརྟན” ཞེས་མངའ་ཚབ་ཨ་ཅག་ཚེ་བརྟན་བཙན་ཤེད་ཀྱིས་བོས་ཏེ་ཇ་ཉོ་བར་
གཏོང་བ་ལས་ཇ་རིན་སྤྲོད་པར་ག་ལ་བྱེད། ཨ་ཅག་ཚེ་བརྟན་གྱིས་མཚམས་
རྒྱུ 1 13 ཉྩ



ཐབIལ
༼ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གཅོད་སྤུས་ལེབ་ཀྱིས་འབོད་པ་ཐོས་མ་ཐག་ལམ་སང “ལོ” ཟེར་བཞིན་ཕྲུ་གུ་
གཅིག་སྒལ་བར་ཁུར། ཕྲུ་གུ་གཅིག་ལག་པས་ཁྲིད་དེ་མགོ་བོ་དུད་ནས་ཡོང་
དགོས་ཤིང་། བུད་མེད་འདིའི་བཟའ་ཟླ་འདས་ནས་ཁོ་མོ་གཅིག་པུས་ཕྲུ་གུ་
བཞི་གསོ་དགོས་པའི་ཐོག་ལ་སྡུག་བཟོས་མུག་བཟོས་དེ་འདྲ་བཏང་ན་སྙིང་རེ་
རྗེ་སྙམ་སྟེ། ཨ་ཅག་ཀུན་བཟང་ལྷ་མོས་ཨམ་ཕྲག་ནས་ཇ་རིན་བཏོན་ཏེ་ཁོ་མོར་
སྤྱོད་སྐབས་མཚམས་གཅོད་སྦས་ལེབ་ཀྱིས “དངུལ་སྤྲོད་དགོས་ཀྱི་མ་རེད། ད་
ཆ་ཁོ་ཚོས་ང་ཚོར་བུ་ལོན་འཇལ་བའི་དུས་ཚོད་ཤར་བ་མ་རེད་དམ” ཞེས་
བཤད་པར་མ་ཟད། ལྐོག་ཏུ་ཀྲུའུ་རིན་ཨུ་ཡོན་ཚོར་ཨ་ཅག་ཀུན་བཟང་ལྷ་མོས་
གྲལ་རིམ་དགྲ་བོར་སྙིང་རྗེ་བྱེད་ལུགས་དང་། ལངས་ཕྱོགས་བརྟན་པོ་མེད་
ལུགས་སྐོར་སྙན་སེང་ཡང་ཡང་ཞུས་སྟབས་ཨ་ཅག་ཀུན་བཟང་ལྷ་མོར་རྟག་
ཏུ་དབུལ་ཕོངས་ཚོགས་ཆུང་ནང་ནས་སྐྱོན་བརྗོད་དྲག་པོ་འཁེལ་བར་མ་ཟད།
དོན་ཆེ་ཆུང་གང་ཡིན་ཚང་མ་ཁོ་མོར་གསང་སྟེ་ཡིད་ཆེས་གཏན་ནས་བྱེད་ཀི་
མེད། དེ་དུས་མཚམས་གཅོད་སྦས་ལེབ་ནི་ཡ་ང་སྙིང་རྗེ་དང་བྲལ་བའི་གསར་
བརྗེ་པ་ག་འདྲ་ཞིག་རེད་ཨང་།
. སྤྱི་ཚོགས་རྙིང་བའི་ནང་དུ་ཚོང་བརྒྱབ་ནས་ལྟོ་གོས་གང་ལ་གང་འཚམ་
ཡོད་པའི་བུད་མེད་དེས་རིག་གནས་གསར་བརྗེའི་མེ་ལྕེ་རང་ལུས་སུ་མཆེད་
དོགས་ཀྱིས་མི་ཚེ་ཚོང་ལ་གོམས་པའི་གཡོ་ཐབས་སྤྱད་དེ་གཞིས་ཁུངས་གཙང་
མ་གཙང་རྐྱང་ཞིག་ཏུ་བརྫུས་པར་མ་ཟད། “རྙིང་བ་རྩ་གཏོར” གྱི་ལས་འགུལ་
ལངས་སྐབས་མོ་ནི་ནམ་ལངས་པ་ལྟར་མགོ་རས་ཕུད་ནས་ཞྭ་མོ་སེར་པོ་ཞིག་
གྱོན། ཕྱུ་བ་ཕུད་ནས་དོར་མ་རྒྱ་སྨུག་རྐུབ་ལུག་ཅིག་གྱོན། དེ་དུས་དར་སོ་ཆེ་བའི་
དམག་མིའི་སྟོད་ཐུང་སེར་པོ་ཞིག་རག་ཐབས་བྱས་ཀྱང་ཉོ་ས་མེད་ལ་སྟེར་མཁན་
ནག་
ཉྩ 1 14 རྒྱུ



ལ་
རྩྭ་ཐང་གི་ཉིན་ཐོ།
ཡང་མ་བྱུང་སྟབས་རྒྱུན་དུ་ཁྱུ་བའི་སྟེང་དུ་གྱོན་པའི་སྣམ་བུ་ནག་པོའི་སྟོད་ཐུང་
དེ་གྱོན་ནས་སྐེད་པར་ཀོ་བའི་སྐེ་རགས་ཤིག་བཅིངས། ཕུ་ཐུང་ལག་ཡུ་བར་བརྗེས་
ནས་ཉི་ཤུ་དགུའི་ཁྱིམ་ལས་བྲེལ་བ་ཆེ་ཙམ་བྱས་ཏེ་ས་མཆོང་གནམ་མཆོང་དང་
ཤར་རྒྱུག་ནུབ་རྒྱུག་བྱས་ཏེ་སུ་ལས་ཀྱང་ལྷག་པའི་གསར་བརྗེ་པ་ཡིན་མདོག་
བྱས། ལྷག་པར་དུ་མི་ཚོས་བརྗེད་པར་དཀའ་བ་ཞིག་ནི་ཁོ་ཚོའི་སྒོ་ར་དེའི་ནང་
དུ་དེ་སྔ་གཞིས་རྩེ་ནང་མ་སྒང་གི་སྐུ་དྲག་ཡིན་པའི་རྒྱལ་གཅེས་མི་སྣ་སྤོ་བོ་གཡུ་
རྒྱལ་ལགས་ཞེས་པ་ཞིག་ཡོད། རིག་གནས་གསར་བརྗེ་མ་ལངས་གོང་མཚམས་
གཅོད་སྦས་ལེབ་ཀྱིས་སྤོ་བོ་གཡུ་རྒྱལ་ལགས་ལ་སྐུ་ཞབས་གཡུ་རྒྱལ་ལགས་ཞེས་
མཐོང་བ་དང་མགོ་བོ་སྒུར་སྒུར་དང་། ལྕེ་བསྣར་བསྣར། ཡ་མ་ཕུར་ཕུར་སོགས་
བྱས་ཏེ་གུས་ཚུལ་ཅི་རིགས་སྟོན་པ་དང་། རང་ཉིད་སྐྱེ་ས་ཡག་པའི་ཡག་རབས་
མང་བོ་བཤད་དེ་སྤོ་བོ་གཡུ་རྒྱལ་ལགས་ཀྱི་བུ་མོ་པད་སྐྱིད་ཁོ་མོའི་བུ་རྒན་པའི་
མནའ་མར་སྟེར་རོགས་ཞེས་ཨུ་ཚུགས་ཐེངས་མང་བྱས། གློ་བུར་དུ་འཇིགས་
སྐྲག་ཆེ་བའི “རིག་གནས་གསར་བརྗེ” མགོ་ཚུགས། དེ་སྔ་མཚམས་གཅོད་སྦས་
ལེབ་ཀྱིས་རྙིང་བ་བཀྱགས་ནས་ཨེ་སྟོབ། གཉེན་མཚན་བསྒྲིགས་ན་ཨེ་དྲག ཅི་
དྲག་གང་དྲེག་གིས་འབྲེལ་བ་འཛུགས་སའི་སྤོ་བོ་གཡུ་རྒྱལ་ལགས་ལ་སུམ་རྩེན་
ལྷ་གནས་ནས་དམྱལ་བའི་གཏིང་རྡོར་ལྷུང་བ་ལྟ་བུའི་འགྱུར་བ་བྱུང་ནས་སྐད་
ཅིག་ཉིད་ལ་མི་བཞག་ནས་ཁྱིའི་མཐོང་ཙམ་ཡང་མེད་པར། ཐ་ན་ཕྲུ་གུ་ཆུང་ཆུང་
ཞིག་གིས་ཀྱང་རང་དགར་བརྙས་བཅོས་དང་གཤེ་གཤེ་གཏོང་ཆོག་པའི “ལྷ་
འདྲེ་གདོན་བགེགས” སུ་གྱུར་སྟབས། ཆུང་ནས་ཁེ་གྱོང་གི་དབྱེ་མཚམས་འབྱེད་
རྒྱུར་བྱང་ཆུབ་པའི་བུད་མེད་དེས་སྐབས་གཅིག་རིང་འགྲོ་རྒྱུགས་ཁེ་བཟང་ཆེ་
བའི་ཚོང་ཟོག་ཅིག་གློ་བུར་དུ་རིན་གོང་ཆག་སྐབས། བློ་ཐག་ཆོད་པོས་ཕན་
ཉྩ 1 16 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མེད་ཟོག་རོའི་ཁྲོད་དུ་གཡུགས་རྐྱང་བྱེད་པ་ལྟར་རིག་གནས་གསར་བརྗེ་ལངས་
པ་དང་སྤོ་བོ་གཡུ་རྒྱལ་ལགས་དང་འབྲེལ་ཐག་ཡོངས་སུ་བཅད་ནས་སྒོ་ཕྱོགས་
སྤངས་པར་མ་ཟད། གྲལ་རིམ་དགྲ་བོར་འཐབ་རྩོད་བྱེད་དུས་ངར་སྐད་ངུ་སྐད་ ་
འདྲེས་མར་སྒྲོག་པ་དང་། བྲང་ཁོག་རྔ་བོ་རྡུང་རྡུང་། ཁ་ཤ་དར་ཐག་འཐེན་འཐེན་
བྱས་ཏེ་སྤོ་བོ་གཡུ་རྒྱལ་ལགས་ཀྱིས་མོ་རང་ལ་མངར་ཆའི་མདེའུ་འཕངས་ཏེ་
འབྱོར་མེད་གྲལ་རིམ་བསླུ་བྲིད་བྱས་ཚུལ་གྱི་ནག་ཉེས་ནམ་མཁར་མི་ཤོང་བ་
བགྲང་སྐབས། ཆ་རྒྱུས་མེད་པའི་མི་རྣམས་ཀྱིས་བུད་མེད་དེའི་ཁ་སོ་འཕེར་བ་
དང་གོ་རྟོགས་མཐོ་བ་ལ་ཨང་སྙམ་པ་དང་། ཆ་རྒྱུས་ཡོད་པ་དག་ནི་ཧང་སངས་
ཏེ་མིག་ཅེ་རེར་བལྟས་ནས་སྡོད་དགོས་པ་ཞིག་བྱུང་། རྩ་བ་བསྔོགས་ན་ཛ་ཛོར་
ལུང་བ་གང་འདོན་རྒྱུ་ཡོད་པའི་བུད་མེད་དེས་ཁ་གདངས་ཚད་ལ་ང་ནི “བཀྲུས་
ནས་མ་དག་པའི་དབུལ་ཕོངས་ཡིན” ཞེས་ཧམ་པ་རི་ཙམ་བཤད་ནས་བདེན་
པ་གཡག་ཙམ་ཐོབ་འདོད་ཀྱིས་སྤྱི་ཚོགས་རྙིང་བའི་ནང་དུ་སྡུག་བསྔལ་ཇི་ལྟར་
མྱོང་ལུགས་མ་ཎི་བགྲང་བ་ལྟར་བགྲངས་པར་མ་ཟད། རང་ཉིད་ཀྱི་ལངས་ཕྱོགས་
མཚོན་ཆེད “ལྷ་འདྲེ་གདོན་བགེགས” ཚོར་ལྷག་པར་སྡང་བོ་བྱས་ཏེ་རྟག་ཏུ་
ཁོ་ཚོར་ཁ་དཀྲི་སྣ་ཚོགས་བཏགས་ནས་ཆུང་སར་གཤེ་གཤེ་དང་ཆེ་སར་ཉེས་
རྡུང་། ཉིན་མོ་གཞུང་གི་ངལ་རྩོལ་ལ་འགྲོ་དགོས་པ་དང་མཚན་མོ་ཚོགས་འདུར་
འཐབ་རྩོད་བཟེད་དགོས་པའི་ཐོག་ལ་མཚམས་གཅོད་སྦས་ལེབ་ཀྱིས་སྒེར་ཁྲལ་
སྣ་ཚོགས་བསྐུལ་ཏེ་ཐ་ན་མོའི་ཆབ་ཏོག་ཀྱང་ལྷ་འདྲེ་གདོན་བགེགས་ཚོར་བློ་
རུ་འཇུག་པ་དང་། ཁོམ་པ་ཡོད་ཚད་ལ་དེ་དག་གི་ཁྱིམ་དུ་སྐོར་གཡེང་དུ་བསྐྱོད་
ནས་རྒྱུ་དངོས་དྲག་གྲས་རིགས་མཐོང་ཚེ “རྙིང་བཞི” རེད་ཟེར་ནས “གཞུང་
བཞེས” གཏོང་བ་སོགས་ཁྲིམས་མེད་ལུགས་མེད་ཀྱི་ལས་ཀ་ཇི་སྙེད་ཅིག་བྱས།
# 1 16 རྒྱུ



རྩྭ་ཐང་གི་ཉིན་ཐོ། ཁུ་
སྐབས་དེར་ཀུན་བཟང་ལྷ་མོའི་སེམས་སུ་དཀོན་མཆོག་མཁྱེན། མི་སྤྱོད་
དང་བྲལ་ཞིང་ཡ་ང་སྙིང་རྗེ་མེད་པའི་མི་དེ་རིགས་ཀྱི་ཁོག་ཏུ་གདོན་འདྲེ་ཞུགས་
པ་མིན་ནམ། ལས་རྒྱུ་འབྲས་ལ་མི་རུང་བའི་སྡིག་སྤྱོད་དེ་ལྟ་བུ་བྱས་ན་ག་ལ་
ཡོང་སྙམ་པ་དང་། ལུང་བ་ཐམས་ཅད་ཐལ་འཚུབ་ཀྱིས་བརྒྱངས་ནས་ཤ་གཟན་
སྲིན་པོ་ལྟ་བུའི་ལག་དམར་པ་དེ་ཚོས་རལ་གྲི་ཕྱར་ནས་ཧ་ཧ་དགོད་སྒྲ་སྒྲོག་
པའི “གསར་བརྗེ” དེ་མགོ་ཚུགས་མ་ཉིད་དུ་དད་པའི་སྐུ་གསུང་ཐུགས་རྟེན་
རིན་ཐང་བྲལ་བ་ཐམས་ཅད་སྐད་ཅིག་ཉིད་དུ་ཐལ་བར་བཏང་སྟེ་གད་སྙིགས་
ཀྱི་ཕུང་བོའི་ཁྲོད་དུ་འཕངས་ཤིང་། རྒྱོབ་གསོད་ཀྱི་ཀི་སྒྲའི་ཁྲོད་དུ་རྡུང་གཅོག་
འཕྲོག་གསུམ་གྱི་རལ་གྲི་དེ་ཚུལ་ལྡན་གྱི་ཁྱིམ་པ་ཚོར་གཏད་ནས་དགྲ་དགའ་
གཉེན་སྡུག་གི་ཟློས་གར་ཅི་ཡང་བརྩམས་པའི་ཚེ་ན། མི་ཚེ་འདིར་གཞན་ལ་
བརྙས་བཅོས་ཧམ་བཤད་བྱ་རྒྱུ་ལྟ་ཞོག གནག་སེམས་གནོད་སེམས་ཀྱི་ཀུན་སློང་
ཙམ་ཡང་བཅངས་མ་མྱོང་བར་འཇིག་རྟེན་གྱི་དཀའ་སྡུག་དང་བྱུར་ཆགས་རྐྱེན་
ངན་ཅི་ལ་ཕྲད་ནའང་བཟོད་བསྲན་དང་སྡུག་རུས་ཁོ་ན་བྱས་ཏེ། ལས་སྒྲིབ་དག་
ཐབས་བྱེད་མཁན་གྱི་བུད་མེད་སེམས་བཟང་མ་དེའི་ལུས་སེམས་གཉིས་ཀར་
མནར་གཅོད་ཇི་ལྟ་བུ་ཞིག་ཁེལ་ཡོད་པ་ནི་ང་ཚོས་བསམ་གཞིག་བྱེད་དཀའ་བ་
ཞིག་རེད།
ཉེ་བའི་ལོ་ཤས་རིང་དུས་ལ་འཕོ་འགྱུར་བྱུང་བ་དང་བསྟུན་ནས་མཚམས་
གཅོད་སྦས་ལེབ་ཀྱིས “དབུལ་ཕོངས” ཀྱི་འབུ་ཤུབས་དེ་རིང་དུ་དོར་ནས་སྔོན་
ཆད་ཚོང་ཁང་ནང་སྙི་ལག་བྱེད་སྐབས་གྱོན་མྱོང་བའི་ཨེ་ཀྲ་ལིང་གི་ཐེར་མའི་ཁྱུ་
བ་དེ་གྱོན་ཏེ་སྐེ་རགས་འཇོན་འཇོན་ཞིག་བཅིངས་ནས་ལྡེམ་མེད་ལ་ལྡེམ་བརྒྱབ་
སྟེ་ལྕམ་ཆུང་ལགས་ཀྱི་འགྲོ་སྟངས་བྱེད་པ་དང་། ཁ་གདངས་ཚད་ལ “ངའི་སྤོ་
ཉྩ
：
7 མ



དྷ་ས་
ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
བོ་ལགས་ཀྱི་སྲུ་མོའི་ཞང་ཞང་གི་ཨ་ཁུ་བསོད་ནམས་སྟོབས་རྒྱལ་ལགས་ནི། དེ་
སྔ་ས་གནས་སྲིད་གཞུང་གི་སྡེ་དཔོན་ཆེ་ཁག་འབྲོང་དཀར་རྩེ་པའི་ཕྱག་མཛོད་
གནང་མྱོང་བ་དང་། དེ་དུས་ང་ཚོའི་ཁྱིམ་ཚང་གི་འབྱོར་བ་རྒྱས་རྒྱས་དང་དབང་
ཐང་ཆེ་ཆེ་ནི་དེང་སང་རྨི་ལམ་དུའང་གཏོང་དཀའ་བ་ཞིག་རེད” ཅེས་བཤད་
ནས་མོའི་མཇིང་བ་ཐུང་བའི་མགོ་བོ་སྒོར་སྒོར་དེ་གཡུག་གཡུག་བྱེད་བཞིན་
དུ་ཡོད་ཡོད་ཐག་ཐག་མང་བོ་བཤད་པར་མ་ཟད། དེ་སྔ་དགོས་མཁོ་ཡོད་སྐབས་
འབྲེལ་བ་བྱེད་སའི་དབུལ་ཕོངས་ཚོ་དང་འབྲེལ་བ་ཡོངས་སུ་བཅད་དེ་སྐུ་དྲག་
འབྱོར་ལྡན་ཚོ་དང་འབྲེལ་བ་འཛུགས་གང་ཐུབ་བྱེད་པ་དང་། ཐ་ན་མ་འགྲིག་
ཨུ་ཚུགས་ཀྱིས་ཁོང་ཚོ་དང་སྤུན་མཆེད་ཡིན་ཚུལ་བཤད་ཅིང་། ཁོ་མོའི་བུ་མོ་
ཆུང་བ་ཚེ་རིང་སྒྲོལ་དཀར་དང་ཀུན་བཟང་ལྷ་མོའི་བུ་བསོད་ནམས་ཚེ་རིང་
གཉིས་ཕྲུ་གུའི་དུས་ནས་སྒོ་ར་གཅིག་གི་ནང་དུ་མཉམ་དུ་འཚར་ལོངས་བྱུང་བ་
དང་། སློབ་གྲྭ་གཅིག་དང་འཛིན་གྲྭ་གཅིག་གི་སློབ་གྲོགས་ཡིན་ལ། ན་སོ་དར་ལ་
བབ་སྐབས་རང་མོས་དགའ་རོགས་བསྒྲིགས་ནས་སྐད་ཅིག་ཙམ་ལ་ཡང་ཕན་
ཚུན་འབྲལ་ཐབས་མེད་ཀྱང་། མཚམས་གཅོད་སྦས་ལེབ་ཀྱིས་གཡོ་ཐབས་སྣ་
ཚོགས་སྤྱད་དེ་ཁོ་གཉིས་ཁ་བྲལ་དུ་གཏོང་ཐབས་བྱས།
བདུན།
ཉིན་དེར་ཨ་ཅག་ཀུན་བཟང་ལྷ་མོ་སྒྲིག་འཛུགས་ནས་ཁྱིམ་དུ་ལོག་ཡོང་
སྐབས་རྒྱ་སྒོའི་ཕྱི་རུ་ཧྲང་ཧེ་རྟགས་ཅན་གྱི་རླངས་འཁོར་ནག་པོ་ཞིག་བཞག་
ཡོད་པ་དེའི་མཐའ་སྐོར་དུ་ཕྲུ་གུ་ཚོས་རུབ་ནས་རྩེད་མོ་རྩེ་སྟེ་སྐད་སྒྲས་ཁེངས་
# 1 13 ཚུ་



རྩྭ་ཐང་གི་ཉིན་ཐོ།
ཤིང་། རྒྱུན་པར་སྲང་ལམ་ཆུང་ཆུང་དེའི་ནང་དུ་རླངས་འཁོར་ཆུང་གྲས་བཞག་
པ་མཐོང་དཀོན་པས་ཨ་ཅག་ཀུན་བཟང་ལྷ་མོ་ཡ་མཚན་ངང་རླངས་འཁོར་
ལ་ལྟ་བཞིན་རྒྱ་སྒོའི་ནང་དུ་འཛུལ་བ་ན། ཁྱིམ་གྱི་སྒོ་རྩར་མི་ཁ་ཤས་ཤིག་གིས་
རུབ་རུབ་བྱས་ནས་སྐད་ཆ་བཤད་བཞིན་པའི་ཁྲོད་དུ། ལོ་ན་ཉི་ཤུ་ལྷག་ཙམ་ལ་
སོན་པའི་ཕོ་གསར་གདོང་དཀར་པོ་ཞིག་འདུག་པ་དེའི་ཆ་ལུགས་ལ་བལྟས་
ན་ཕྱི་རྒྱལ་ནས་ཡོང་བའི་བོད་རིགས་སྤུན་ཟླ་འདྲ་བ་ཞིག་འདུག་པ་དང་དེའི་
འགྲམ་དུ་ལས་བྱེད་པ་ཞིག་ཀྱང་ལངས་ནས་འདུག ཁྱིམ་མཚེས་ཅོག་ཚེ་རིང་
ལགས་ཀྱིས་ཨ་ཅག་ཀུན་བཟང་ལྷ་མོ་མཐོང་བ་དང “ཨ་ཅག་ཀུན་བཟང་ལྷ་
མོ་སླེབས་བྱུང་། བཀའ་འདྲི་གནོངས་དང” ཞེས་བཤད་དེ་ཀུན་བཟང་ལྷ་མོར་
འཛུམ་ཙམ་བྱས་ནས་དོན་བཟང་ཞིག་ཡོད་པ་ལྟ་བུའི་རྣམ་འགྱུར་བསྟན། ཨ་
ཅག་ཀུན་བཟང་ལྷ་མོ་ནི་དེ་བས་ཡ་མཚན་པར་གྱུར་ནས་ཕོ་གསར་དེ་དང་ལས་
བྱེད་པ་དེ་གཉིས་ཀྱི་ཕྱོགས་སུ་བལྟས་ཏེ་འགྲོ་མཚམས་བཞག་པ་ན། ཕོ་གསར་
དེས་ཕྲག་པར་འཁུར་བའི་ལྟོ་ཕད་ནང་ནས་འདྲ་པར་ཞིག་བཏོན་ཏེ་ཨ་ཅག་
ཀུན་བཟང་ལྷ་མོ་དང་ཞིབ་ཏུ་བསྡུར་རྗེས་དགའ་ཚོར་ཆེན་པོས “དེ་ག་རང་རེད་
འདུག” ཅེས་བཤད་པ་དང་དེར་ཡོད་གྲོང་པ་ཁྱིམ་མཚེས་ཚོས་ཀྱང་ཕོ་གསར་
དེའི་གམ་དུ་བཅར་ནས་འཚང་ཁ་ཤིག་ཤིག་གིས་འདྲ་པར་ལ་བལྟས་ནས “འདི་
ནི་དངོས་གནས་ཨ་ཅག་ཀུན་བཟང་ལྷ་མོ་རེད། དེ་འདྲའི་འདྲ་བ་ལ་ཨང” ཞེས་
བཤད་ནས་འདྲ་པར་དེ་གཅིག་གི་ལག་ནས་གཅིག་གིས་ཕྲོགས་ཏེ་ལྟ་རེས་བྱས།
མཚམས་དེར་ལས་བྱེད་པ་དེས “ཨ་ཅག་ཀུན་བཟང་ལྷ་མོ་ལགས། ཁོ་ནི་ཨ་མེ་རི་
ཀ་ནས་ཕེབས་པའི་བློ་བཟང་དོན་གྲུབ་ལགས་རེད། ད་རེས་ཆེད་དུ་ཁྱེད་རང་རྩད་
གཅོད་གནང་བར་ཕེབས་པ་རེད། ང་ཚོས་ཟླ་གཅིག་ལྷག་ཙམ་ལ་རྩད་གཅོད་
ཙྩ 19 %



བས་
དམ་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བྱས་མཐར་དེ་རིང་གཞི་ནས་རྩད་གཅོད་བྱེད་ཐུབ་བྱུང་། ད་གཟིམ་ཁང་དུ་ཕེབས་
ནས་བཀའ་མོལ་གནང་དང” ཞེས་བཤད་པ་དང་། ཨ་ཅག་ཀུན་བཟང་ལྷ་མོས་
ཕོ་གསར་དེར་ཇི་ལྟར་བལྟས་ཀྱང་ངོ་ཤེས་ཐབས་བྲལ་བས་ཡ་མཚན་ངང་སྒོ་ཕྱེ་
སྟེ་མགྲོན་པོ་གཉིས་ནང་དུ་བསུས། དེ་ནས་ཕོ་གཞོན་དེས་སེམས་འགུལ་ཐེབས་
པའི་རྣམ་པ་དང་བཅས་ཏེ་བཤད་པའི་གནས་ཚུལ་དེ་དག་ནི་ཇི་འདྲའི་བསམ་
ཡུལ་ལས་འདས་པ་ཞིག་རེད་ཨང་།
ལོ་ངོ་བཞི་བཅུ་ལྷག་གི་ཡར་སྔོན་དུ། ཡུལ་གཙང་གི་ལྷོ་ངོས་མྱང་ཆུ་
གཙང་བོའི་འགྲམ་གྱི་ལུང་ཆུང་ཞིག་གི་རི་ངོགས་ཀྱི་ལམ་ཕྲན་ན་འགྲུལ་པ་མི་
བཞི་འཁར་བར་བརྟེན་ནས་གཅིག་རྗེས་གཅིག་གིས་འབྲངས་ཏེ་མདུན་དུ་སྐྱོད་
ཅིང་གདའ། ཁོ་ཚོའི་ཧྲལ་ཧྲུལ་དུ་གྱུར་པའི་ཕྱུ་བ་དང་། ལྷམ་གྱི་ཕྱི་རུ་བུད་པའི་
མཛུབ་མོ། ནག་དྲེག་གིས་ཁེངས་པའི་ངོ་གདོང་སོགས་ཕྱོགས་གང་ལ་བལྟས་
ནའང་ཁོ་ཚོ་ནི་སློང་མོ་བྱེད་ཀྱིན་ཐག་རིང་ཡུལ་དུ་གནས་སྐོར་ལ་འགྲོ་མཁན་
དང་གཉིས་སུ་མེད་ལ། མདུན་དུ་སྐྱོད་བཞིན་པའི་ཕོ་གཞོན་གསུམ་པོ་དེས་ཡང་
ཡང་ཕྱི་བལྟས་སློག་ནས་མཇུག་ཏུ་ལུས་པའི་སྐྱེ་དམན་དེར་སྒུག་བཞིན་པའི་
ཚུལ་ལ་བལྟས་ན། ཁོ་ཚོ་ནི་ཕ་མ་གཅིག་གི་བུ་ཕྲུག་རེད་མ་གཏོགས། བསོད་
ནམས་བུ་ཁྲིད་དང་ཁོ་མོ་འཛིན་གཟུང་དུ་འགྲོ་མཁན་སྨིན་གྲུབ་སྟོད་གཞིས་
ཀའི་བྲན་གཡོག་ཕོ་གཞོན་གསུམ་ག་རེད་ཅེས་བཤད་ན་སུས་ཀྱང་ཡིད་ཆེས་
བྱེད་དཀའ་བར་འདུག ཕོ་གཞོན་གསུམ་པོ་གཞིས་ཀ་ནས་ཐོན་ཏེ་ཉིན་གསུམ་
སོང་བའི་ཉིན་མོར་མྱ་ངམ་གྱི་ཐང་ཆེན་ཞིག་ཏུ་བསོད་ནམས་བུ་ཁྲིད་ཀྱི་རྗེས་
ཟིན། གཞིས་སྡོད་ཀྱིས་མནར་གཅོད་བཏང་ནས་ལུས་པོ་ཉམས་ཉེས་སུ་གྱུར་པར་
མ་ཟད། ལམ་གྱི་ངལ་དུབ་དང་ཉིན་ཤས་བཀྲེས་ལྟོགས་ཀྱིས་མནར་བའི་བསོད་
ནི 122



རྩྭ་ཐང་གི་ཉིན་ཐོ། རྒྱུན་
ནམས་བུ་ཁྲིད་ནི་ཇི་འདྲའི་ཉམ་ཆུང་སྙིང་རྗེའི་ཡུལ་དུ་གྱུར་པ་ཞིག་རེད་ཨང་། བུ་
མོའི་དཀར་ལ་དམར་མདངས་བཀྲ་བའི་བཞིན་རས་རིད་ཅིང་སེར་པོར་གྱུར་ལ་
ནག་ནོག་ཐལ་རྡུལ་གྱི་བང་རིམ་བརྩིགས། མཆུ་སྒྲོས་མཚལ་གྱི་མདངས་ཅན་དེ་
ཐན་པས་གདུངས་པའི་ས་གཞི་ལྟར་གས་ནས་གདངས་བཙུམ་ཡང་བྱེད་དཀའ་
བར་འདུག་པ་ནི་ཡ་རེ་ང་། གོས་ནི་ཧྲལ་ཧྲུལ་དུ་གྱུར་ཏེ་བྲང་གི་རྨ་ཁ་མངོན་ཞིང་
ནུ་འབུར་ཕྱི་རུ་ཕྱུང་ལ་ཉེ། ནུས་མེད་ལུས་ཀྱི་ཆ་ཡོངས་ནི་འཁྱ་ཁྱོར་རླུང་གིས་
བསྐུལ་བའི་དར་བཞིན་གཡོ། ཀྱེ་མ། བུ་མོའི་གནག་སྣུམ་གྱི་འདྲེན་བྱེད་ཟུང་
ཅུང་ཙམ་འགུལ་བཞིན་པ་མ་གཏོགས་བམ་རོ་ཞིག་དང་ཁྱད་མེད་པའི་ཉམ་ངའི་
གནས་ཚུལ་དེ་མཐོང་ནས་ཕོ་གཞོན་གསུམ་པོས་བསོད་ནམས་བུ་ཁྲིད་གཟུང་རྒྱུ་
ལྟ་ཞོག་ཁོ་མོར་སྙིང་རྗེ་ཚད་མེད་སྐྱེས་ཏེ་ཐོག་མར་ཁོ་མོའི་བཀྲེས་སྐོམ་གྱི་གདུང་
བ་སེལ་ཐབས་བྱས། ད་ནི་བུ་མོ་འདི་བཟུང་ནས་གཞིས་སྡོད་ཀྱི་སར་བསྐྱལ་ན་ནི་
ལུ་གུ་སྟག་གི་ཁ་ནང་དུ་བཞག་པ་དང་གཉིས་སུ་མེད་པ་དང་། རང་དགར་ཁྱིམ་
དུ་ལོག་བཏང་ན་ནི་རིང་མིན་གཞིས་སྡོད་ཀྱིས་ཤེས་ངེས་པ་གདོན་མི་ཟ་ལ་རང་
ཅག་གསུམ་པོར་ཡང་རྡུང་རྡེག་འཕོག་རྒྱུ་ཡིན་པར་མ་ཟད། བུ་མོ་འདིར་ཡང་
གང་ལྟར་གཞིས་སྡོད་ཀྱི་མནར་གཅོད་ཁེལ་རྒྱུ་ཉག་ཅིག་རེད། དེ་བས་ཁོ་གསུམ་
གྱིས་བསམ་བློ་དྲུག་གསུམ་བཅོ་བརྒྱད་དང་། བློ་རྩེ་ཉི་ཤུ་རྩ་ལྔ་བཀོལ་མཐར་རེ་
ཞིག་ཕ་ཡུལ་བཞག་ནས་རྒྱ་གར་འཕགས་པའི་ཡུལ་དུ་བྲོས་བྱོལ་ལ་འགྲོ་རྒྱུ་ཐག་
བཅད། དེ་ལྟར་ཁོ་བཞི་པོ་གཞིས་སྡོད་ཀྱི་འདྲེ་ལག་ནས་ཐར་ཆེད་རང་གི་ཕ་མ་
བུ་ཕྲུག་དང་བཟའ་ཟླ་ལ་སོགས་པར་མ་ཤི་གསོན་བྲལ་བྱེད་དགོས་པ་འདི་ནི་ཇི་
འདྲའི་ཡིད་སྐྱོ་བའི་གནས་ཤིག་རེད་ཨང་། །
ལུང་ཆུང་འདི་ནས་རི་ལམ་བརྒྱུད་དེ་སོང་ན་རྒྱ་གར་གྱི་ས་མཚམས་ལ་
ཉྩ 121 8



ཚེ_ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
ཉིན་གཅིག་གིས་སླེབས་ཐུབ། ཉིན་དེའི་དགོང་མོ་ཁོ་ཚོ་ལམ་ཟུར་གྱི་བྲག་ཕུག་
ཅིག་གི་ནང་དུ་ཞག་སྡོད་བྱས། མདུན་གྱི་མེ་ཕུང་ལས་ཚག་ཚག་གི་སྒྲ་དང་བཅས་
མེ་ལྕེ་འུར་འུར་དུ་འབར་ཞིང་། ཐབ་རྡོ་སྟེང་གི་ཇ་ལང་ལོང་དུ་འཁོལ་ནས་སྐོལ་
ཆས་ཀྱི་ཁ་གཅོད་ཡང་ཡང་འདེགས་པར་བྱེད། རྩྭ་དང་རྩི་ཤིང་སྣ་ཚོགས་ཀྱི་དྲི་
བཟང་ལྷན་དུ་འདྲེས་ནས་དྲི་འཛིན་གྱི་ཡུལ་དུ་ལྷང་ལྷང་འཐུལ་བས་ལམ་ནས་
ངལ་དུབ་ཀྱིས་མནར་བའི་འགྲུལ་པར་མཚོན་ན་སྤྲོ་བ་བཏེགས་ཏེ་ཞིམ་པོའི་ཇ་ལ་
ཧུབ་འཐུང་རྒྱག་ངེས་ཀྱང་། འདིར་གནས་ཀྱི་འགྲུལ་པ་བཞི་པོ་མེ་ཕུང་གི་མཐའ་
སྐོར་དུ་སྐྱིལ་ཀྲུང་བྱས་ནས་འུར་འུར་མེ་ལྕེར་འདྲེན་བྱེད་གཡོ་མེད་དུ་ལྟ་བ་ལས་
འགུལ་ཙམ་ཡང་མི་བྱེད། རི་འདབས་ཀྱི་གྲོང་ཚོ་ལས་ཁྱི་སྐད་རེ་གཉིས་གྲགས་
ཤིང་། ཉིན་མོ་ལྗང་ཐིང་ངེར་གནས་པའི་ས་གཞི་དང་། སྐྱ་ཐིང་ངེར་ཡོད་པའི་
གྲོང་ཁྱིམ་དག་ནི་མུན་པས་ཡོངས་སུ་བསྒྲིབས་ནས་ཅི་ཡང་མི་མཐོང་ལ། ཁུ་
སིམ་མེར་གནས་པའི་མཚན་མོར་ཕྲུ་གུའི་ངུ་སྒྲ་ལྷང་ལྷང་གྲགས་ཡོང་བ་དེས་
འགྲུལ་པ་བཞི་པོར་ཕ་ཡུལ་དང་བཟའ་མི་བུ་ཕྲུག་རྣམས་དྲན་དུ་བཅུག ཆ་མེད་
རྒྱུས་མེད་ཀྱི་མི་ཡི་ལུང་བར་ཤ་རུས་ལས་གྲུབ་པའི་ལུས་ཁོག་འདི་ཁོ་ན་ལས་
འཚོ་རྟེན་ཁབ་སྐུད་ཙམ་ཡང་མེད་པའི་ཉམ་ཐག་སྐྱེ་བོ་དེ་དག་ལས་དབང་ག་
འདྲ་ཞིག་ལ་འཕྲད་པའི་སྐོར་ནི་ཚོད་དཔག་བྱ་ཐབས་བྲལ་བ་ཞིག་རེད། ད་ནི་
བསོད་ནམས་བུ་ཁྲིད་ནི་གཞིས་སྡོད་སར་བསྐྱལ་ནས་མནར་གཅོད་ཚད་མེད་
མྱོང་རྒྱུའི་འཇིགས་དངངས་ལས་བྲལ་རུང་། ཚེ་འདིར་ལས་ཀྱིས་བཀོད་པའི་
བཟའ་མི་བུ་ཕྲུག་དང་མ་ཤི་གསོན་བྲལ་བྱེད་དགོས་པའི་ལས་དབང་བསམ་
བཞིན་དུ་སྙིང་གས་པ་ལྟར་གྱུར་ཅིང་། རང་ཉིད་ཀྱི་དོན་དུ་ཕོ་གཞོན་གསུམ་
པོས་ལམ་གྱི་ངལ་དུབ་དང་། སེམས་ཀྱི་གདུང་བ་འདི་ལྟ་བུ་མྱོང་བ་མཐོང་དུས་
རྒྱུ 122 ཉྩ



རྩྭ་ཐང་གི་ཉིན་ཐོ། སྒྱུ་
སེམས་ཀྱིས་བཟོད་ཐབས་བྲལ་ཏེ “ང་ནི་མི་ཚེ་འདིར་སྡུག་པོ་མྱོང་སྐལ་ཡོད་པའི་
སྐྱེ་དམན་ཞིག་ཡིན་པས་གང་དུ་བྲོས་ཀྱང་ཐར་ཐབས་མེད། ངའི་དོན་དུ་ཁྱེད་
ཚོ་རང་གི་ནང་མི་སྤུན་མཆེད་ཚོ་དང་འབྲལ་དུ་བཅུག་ན་ག་ནས་འགྲིག སྐུ་
མཁྱེན། ཐུགས་མཁྱེན། ང་གཞིས་སྡོད་ཀྱི་སར་སྐྱེལ་རོགས་གནོངས” ཞེས་ཞུ་བ་
ཡང་ཡང་འཐེན་རུང་། ཁོ་ཚོས “ང་རང་ཚོ་ནི་ལས་དབང་གིས་གཅིག་ཏུ་སྦྲེལ་
བའི་བྲན་གཡོག་རེད། ང་ཚོས་ཅི་ནས་ཀྱང་བྱམས་སྙིང་རྗེ་དང་བྲལ་བའི་ལས་དེ་
འདྲ་བྱ་ཐབས་བྲལ། ཁྱོད་རང་སྟག་གི་ཁ་ནང་དུ་བསྐྱལ་ཏེ་ང་ཚོར་གནས་སྐབས་
ཀྱི་བདེ་བ་ཞིག་ཐོབ་རུང་། དེ་ནི་ཚེ་འདིར་འགྱོད་པ་རྟས་མི་ཟིན་པའི་ལས་ཤིག་
མ་རེད་དམ། བསོད་ནམས་བུ་ཁྲིད་རང་བསམ་བློ་དེ་འདྲ་མ་གཏོང་། ད་ཡག་
སྡུག་གང་བྱུང་ནའང་ང་ཚོར་འགྱོད་པ་མེད” ཅེས་བཤད་ནས་ཁོ་ཚོ་བཞི་པོས་
བསོད་ནམས་བུ་ཁྲིད་ལ་སེམས་གསོ་གཏོང་བཞིན་ངལ་བ་དུ་མ་ཁྱད་དུ་བསད་
ཏེ་མཐའ་མཚམས་ཀྱི་ལུང་ཆུང་འདི་ལ་སླེབས་སོ། །དེ་ལྟར་འགྲུལ་པ་བཞི་པོས་
མེ་ཕུང་གི་མདུན་དུ་མགོ་བོ་དུད་ནས་སྨྲ་བ་མེད་པར་ཁུ་སིམ་མེར་རང་རང་ས་
ནས་བསམ་གཞིག་གཏོང་བཞིན་པའི་ཚེ་ན་ཡིད་ཀྱིས་བཟོད་ཐབས་བྲལ་བའི་ངུ་
སྒྲ་ཞིག་ཁོ་ཚོའི་རྣ་ལམ་དུ་གྲགས་འོངས། དེ་ནི་ཁོ་ཚོའི་ཁྲོད་ཀྱི་ལོ་ན་ཆུང་བའི་
ཕོ་གཞོན་རྒོད་སྐྱེས་ཟེར་བ་དེ་རེད། རྒོད་སྐྱེས་ཀྱི་ཁྱིམ་དུ་ཨ་མ་རྒན་མོ་མིག་ཐང་
བོ་མེད་པ་ཞིག་ལས་མེད་ཅིང་རྒྱུན་པར་ཨ་མའི་བཟའ་འདུག་སྤྱོད་གསུམ་ཚང་
མ་རྒོད་སྐྱེས་ལ་བརྟེན་དགོས་པས། ཁོ་པ་མེད་ན་ཨ་མ་རྒན་མོ་འཚོ་དཀའ་བར་
འདུག ཉིན་ཤས་རིང་རྒོད་སྐྱེས་ཀྱི་མིག་ལམ་དུ་ཨ་མ་རྒན་མོའི་བཞིན་རས་ཡང་
ཡང་ཤར་ཞིང་ཡིད་ཀྱི་གདུང་བས་བཟོད་ཐབས་བྲལ་རུང་། རང་ཉིད་མི་གཅིག་
གི་དོན་དུ་མི་གཞན་གསུམ་པོ་ཆུ་ལ་བསྐུར་ན་ཇི་ལྟར་འགྲིག་སྙམ་སྟེ་སྡུག་རུས་
༄༅ 123



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
བྱས་ཀྱང་། ཕྱི་རྒྱལ་དང་ཐག་ཇི་ཙམ་ཇེ་ཉེར་སོང་བ་དེ་ཙམ་གྱིས་ཁོའི་སེམས་
སྡུག་ཀྱང་ཇེ་ཆེར་སོང་སྟེ་ད་གཟོད་བཟོད་ཐབས་བྲལ་བའི་ངུ་སྐད་ཆེན་པོ་ཤོར་
སོང་། ཁོ་གསུམ་པོས་རྒོད་སྐྱེས་ལ་སེམས་གསོ་བཏང་བར་མ་ཟད། གང་དྲག་ཅི་
དྲག་གི་བསམ་བློ་དྲུག་གསུམ་བཅོ་བརྒྱད་བཏང་མཐར་ཁོ་རང་ཕ་ཡུལ་དུ་ལོག་
བཏང་ནས་སྐད་ཆ་འདི་ལྟར་དང་དེ་ལྟར་བཤད་དགོས་པའི་ཇུས་བཏོན། “དེ་ནི་
ལྷ་སྒྲུང་རང་ལས་ཡིད་ཆེས་བྱ་ཐབས་བྲལ་འདུག” ཅེས་འཚོ་བའི་ཉམས་མྱོང་
གིས་ཕྱུག་པའི་པ་ཕ་རྒན་པོའི་ཚོད་དཔག་དེར་ལོ་ངོ་བཞི་བཅུའི་རྗེས་སུ་བདེན་
པའི་ར་འཕྲོད་བྱུང་ཞིང་། ཀུན་བཟང་ལྷ་མོའི་ཨ་མ་དང་མཉམ་དུ་བྲོས་བྱོལ་དུ་
འགྲོ་མཁན་ཅོག་སྐལ་བཟང་གི་བུ་དེས་བཤད་པའི་གནས་ཚུལ་དེ་ཚོ་ནི་ཁོ་མོའི་
བསམ་ཡུལ་ལས་འདས་པའི་དོན་ཞིག་ལགས་སོ། །ཁོ་མོས་བོད་ཡིག་དང་དབྱིན་
ཡིག་ཤན་སྦྱར་དུ་བཀོད་པའི་ཡིག་སྐོགས་དེ་དང་གསེར་གྱི་གདུ་བུ་ཆ་གཅིག་
འདུག་པ་དེར་ལྟ་བཞིན་སེམས་སྡུག་གི་མིག་ཆུ་ལྷུང་ལྷུང་དུ་བཞུར་ཞིང་། གསེར་
གྱི་གདུ་བུ་སྤུས་མ་འདི་འདྲ་ཞིག་བཟོ་ཆེད་ཨ་མས་སྡུག་བསྔལ་ཇི་ལྟ་བ་ཞིག་
སྤྱད་ཡོད་པ་ནི་བསམ་གཞིག་བྱེད་དཀའ་བ་ཞིག་རེད། །
ཆ་མེད་རྒྱུས་མེད་ཀྱི་མི་ཡི་ལུང་བ་ནས་ཐོག་མར་སྐད་ཆའི་གོ་བརྡ་མི་འཕྲོད་
པ་དང་། གནམ་གཤིས་མི་འཕྲོད་པར་མ་ཟད། འཚོ་བར་བརྟེན་ས་གང་ཡང་མེད་
པའི་མི་ཧྲེང་གསུམ་པོས་ལྟོ་ཕོར་བ་གང་གི་ཆེད་དུ་དོ་པོ་དབོར་འདྲེན་བྱས་མྱོང་
ལ་མི་འདྲུད་རྐང་འཁོར་གཏོང་བ་དང་། ཐ་ན་འུ་ཐུག་ཐབས་ཟད་ཀྱིས་མི་རོ་
སྐྱེལ་མི་ཡང་བྱས་མྱོང་། ཁོ་གསུམ་པོས་མི་ཡུལ་གྱི་སྡུག་པོ་ཡོད་ཚད་མ་མྱངས་
པ་གཅིག་ཀྱང་མེད། དེ་ལྟར་ལོ་བདུན་བརྒྱད་ཙམ་སོང་རྗེས་ཅོག་སྐལ་བཟང་
དང་བག་གྲོ་གཉིས་ཀར་སྔ་རྗེས་སུ་བཟའ་ཟླ་བྱུང་ནས་འཚོ་བ་ལོགས་སུ་བསྐྱལ་
བཟང་
ཙ9 124 རྒྱུ



རྩྭ་ཐང་གི་ཉིན་ཐོ། a
ནའང་། ཁོ་གསུམ་པོ་ཕན་ཚུན་གཅིག་རོགས་གཅིག་ཕན་དང་བློ་སྙིང་བྲང་
གསུམ་གཏོད་རེས་བྱས་པས། བསོད་ནམས་བུ་ཁྲིད་ཀྱིས་གདུང་བའི་ཁྲོད་དུ་འཚོ་
གནས་བྱེད་ཐུབ་ཙམ་བྱུང་། ཅོག་སྐལ་བཟང་དང་བག་གྲོ་གཉིས་ཀྱིས་ཀུན་བཟང་
བུ་ཁྲིད་སྐྱེ་དམན་མོ་ཧྲེང་ཞིག་ལ་གྱུར་པར་སེམས་ཀྱིས་མ་བཟོད་པར་འདུག་
རོགས་ཤིག་བཙལ་ན་སྐྱོ་རོགས་ཡོང་གི་རེད་སྙམ་སྟེ་ཁ་ཏ་ཐེངས་མང་བྱས་ཀྱང་
ཁོ་མོས་རྟག་ཏུ “ཅོག་ཁྱེད་གཉིས་ནི་ངའི་སྲོག་སྐྱོབ་མཁན་གྱི་དྲིན་ཅན་ཡིན་ལ།
ད་ཆ་མིའི་ལུང་བ་འདི་ནས་སྐྱེ་དམན་ང་ལ་སྤུན་མཆེད་དང་ངོ་ཤེས་གང་ཟེར་
རུང་ཁྱེད་གཉིས་ལས་མེད། ཁྱེད་གཉིས་ཀྱིས་ང་ལ་ད་བར་དུ་རང་གི་གཅུང་མོའི་
འདུ་ཤེས་བཟུང་སྟེ་བྱམས་བརྩེས་ལྟ་རྟོག་གནང་བ་ནི་ཚེ་འདིར་བརྗེད་ཐབས་
མེད་པས། ཁྱེད་གཉིས་ཀྱི་ཁ་ཏ་བསླབ་བྱར་ཡིད་འཇོག་མི་བྱེད་པ་ག་ལ་སྲིད།
འོན་ཀྱང་དོན་འདིའི་ཐད་ལ་ངས་སྔ་ས་ནས་སེམས་ཐག་བཅད་ཚར། ང་རང་
ལས་ཀྱིས་བཀོད་པའི་ཚེ་གང་གི་གཏན་གྲོགས་དང་ཤ་ལས་ཆད་པའི་བུ་མོ་ཀུན་
བཟང་ལྷ་མོ་གཉིས་ལ་གནས་སྐབས་སུ་ཁ་འབྲལ་དགོས་བྱུང་རུང་། ནམ་མཁའི་
བླ་མ་དཀོན་མཆོག་གིས་བྱམས་དང་སྙིང་རྗེས་གཟིགས་ནས་ནམ་ཞིག་བཟའ་མི་
བུ་ཕྲུག་ཚང་མ་མཉམ་དུ་འཛོམ་པའི་དུས་ཤིག་ཤར་འོང་ངེས་རེད། གལ་ཏེ་ཚེ་
འདིར་ཐུག་འཕྲད་མ་བྱུང་ན། ཚེ་ཕྱི་མར་ཐུག་པའི་སྨོན་ལམ་རྒྱག་པ་ལས་བསམ་
བློ་གཞན་དག་གཏོང་གི་མིནབབ༠༠” ཞེས་བཤད་ནས་རང་གི་བཟའ་ཟླ་བུ་ཕྲུག་
སྙིང་དབུས་སུ་བཅངས་ནས་མོ་ཧྲེང་གི་འཚོ་བ་བསྐྱལ་ནས་བསྡད། འོན་ཀྱང་ལོ་
བཅུ་གཉིས་ཀྱི་སྔོན་དུ་ཁོ་མོར་བཅོས་ཐབས་བྲལ་བའི་མཆིན་སྐྲན་གྱིས་ཟིན་ཏེ་
འཇིག་རྟེན་ཕྱི་མའི་ལམ་དུ་བསྐྱོད་ལ་ཉེ་སྐབས་སྔས་འོག་ནས་གསེར་གྱི་གདུ་བུ་
ཆ་གཅིག་བསྒྲིལ་བའི་རས་ཐུམ་དམར་པོ་དེ་བཏོན་ནས། ཅོག་སྐལ་བཟང་གི་ལག་
125 ༄༅



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཏུ་སྤྲད་དེ་ཅིས་ཀྱང་འདི་ལྷ་སར་ཕ་དང་བུ་མོ་གཉིས་ཀྱི་ལག་ཏུ་འཕྲོད་ཐབས་བྱེད་
རོགས་ཞེས་མངགས་བཅོལ་ནན་ཏན་བྱས་རྗེས་དལ་གྱིས་མིག་གཉིས་བཙུམ་
པར་གྱུར། །
འདས་པའི་གནས་ཚུལ་བཀྲ་མི་ཤིས་པ་དེ་འདྲ་ཞིག་ཕྱི་གླིང་ཡུལ་གྱི་ཕོ་
གཞོན་དེའི་ངག་ལས་ཐོས་པས། ཀུན་བཟང་ལྷ་མོ་ནི་ཤིང་གིས་བྱས་པའི་མི་
ལྟར་གྱུར་ཏེ་སྨྲ་མེད་ལྐུགས་པའི་བརྟུལ་ཞུགས་བཟུང་ཞིང་། སེམས་མེད་ཀྱི་མིག་
གཉིས་ལས་མྱ་ངན་གྱི་མཆི་མ་བར་མེད་དུ་བཞུར་ནས་ཁོ་མོའི་མི་ཚེ་ཧྲིལ་བོའི་
དཀའ་སྡུག་གི་ཆུ་ཀློང་དྲག་པོ་དེ་སྔར་ལས་འཁྲུགས་པར་བྱས་སོ། ། “ .....ཨ་
མའི་མིང་ལ་བསོད་ནམས་བུ་ཁྲིད་ཟེར། ཨ་ཅིག་ཁྱོད་ཀྱིས་ད་རུང་རྩད་གཅོད་
རེ་གྱིས་དང་། ཕལ་ཆེར་ནོར་འཆུགས་དང་གོ་འཛོལ་བྱུང་མེད་ཤོས་ཆེ” ཞེས་
བཤད། སྐབས་དེར་ཁོ་མོའི་མིག་ལམ་དུ་པ་ཕའི་གདོང་གི་སྐྱོ་མདངས་དང་ཉམ་
ང་བའི་ཚུལ་དེ་གསལ་ལེར་འཆར་བཞིན་འདུག པ་ཕ་ཁོམ་དུས་ཁོ་མོའི་མགོ་
ལ་བྱིལ་བྱིལ་བྱེད་བཞིན “བུ་མོ་རང་གི་ཨ་མ་ནི་དངོས་གནས་མཁའ་འགྲོ་
མ་དངོས་ཤིག་རེད” ཅེས་དང་། “སྙན་འཇེབས་ཀྱི་རོལ་དབྱངས་ལྷང་ལྷང་
ཞིག་གི་ཁྲོད་དུ་ཀུན་གསལ་དབྱིངས་ན་འཇའ་ཚོན་རྣམ་པར་བཀྲ་བས་མངོན་
པར་ཁེབས་ཤིང་། ཕྱོགས་དང་ཕྱོགས་མཚམས་ཀུན་ཏུ་བསང་གི་དུ་སྤྲིན་དང་སྣ་
ཚོགས་པའི་མེ་ཏོག་གི་ཆར་ཟིམ་སྤྲོ་བའི་ཁྲོད་ན་བུད་མེད་འཆོར་སྒེག་མ། མཐོང་
ན་མི་མཐུན་པ་མེད་པའི་ལང་ཚོས་བརྟས་པ། ལུས་སྟོད་རིན་པོ་ཆེའི་ཕྲ་ཚོམ་གྱིས་
བརྒྱན་ཞིང…...” ཞེས་རྒོད་སྐྱེས་ཀྱིས་བཤད་པའི་ལྷ་སྒྲུང་ཡིད་དབང་འཕྲོག་པ་
དེ་བུ་མོར་གསུངས་རྗེས་མགོ་བོ་གཡུག་གཡུག་གནང་བཞིན “ཨ་ཙི་དེ་འདྲ་རྩ་
བ་ནས་ཡིན་གྱི་མ་རེད། དེ་འདྲ་བཤད་ན་སྡིག་པ་བསགས་པའི་རྒྱུ་རུ་འགྲོ་ངེས་
༄༅ 126རྒྱུ



རྩྭ་ཐང་གི་ཉིན་ཐོ། ཉ
རེད ” ཅེས་གསུངས་ནས་མིག་གཉིས་མཆི་མའི་ཆབ་རྒྱུན་གྱིས་བཀང་བའི་
ཚུལ་དེ་རྟག་ཏུ་ཀུན་བཟང་ལྷ་མོའི་སེམས་སུ་གསལ་གྱི་ལེར་འདུག ཕ་འདས་
རྗེས་ཀུན་བཟང་ལྷ་མོའི་སེམས་དབུས་སུ་འཇིག་རྟེན་འདིའི་ཐོག་ང་ལ་མ་དྲིན་
ཅན་གཞན་དང་མི་འདྲ་བ་ཞིག་ཡོད་སྙམ་པ་དང་། ནམ་ཞིག་ཁོ་མོ་དང་ཐུག་
འཕྲད་བྱུང་ན་སྙམ་པའི་རེ་བས་ཁེངས་ཤིང་། དཀའ་སྡུག་ག་འདྲ་ཞིག་ལ་འཕྲད་
ནའང་གྲོགས་མེད་ཁེར་རྐྱང་གི་ཚོར་བ་མེད་ལ། འཚོ་བའི་དཀའ་སྡུག་དང་
འཇིག་རྟེན་གྱི་གདུང་བ་ལས་གྲོལ་ཆེད། ཁོ་མོས་རྟག་ཏུ་ལག་གཉིས་ཐལ་མོ་
སྦྱར་ནས་དཀོན་མཆོག་ལ་ཚེ་སྔོན་གྱི་ལས་སྒྲིབ་དག་པའི་གསོལ་བ་སྨོན་ལམ་
འདེབས་པའི་ཚེ་ན། སྙན་འཇེབས་ཀྱི་རོལ་དབྱངས་ལྷང་ལྷང་བ་ཞིག་ཁོ་མོའི་རྣ་
རྩར་གྲགས་པ་དང་དུས་མཚུངས་སུ་ཀུན་གསལ་དབྱིངས་ན་འཇའ་ཚོན་རྣམ་
པར་བཀྲ་བས་མངོན་པར་ཁེབས་ཤིང་། ཕྱོགས་དང་ཕྱོགས་མཚམས་ཀུན་ཏུ་
བསང་གི་དུ་སྤྲིན་དང་སྣ་ཚོགས་པའི་མེ་ཏོག་གི་ཆར་ཟིམ་སྤྲོ་བའི་ཁྲོད་ན་བུད་
མེད་འཆོར་སྒེག་མ། མཐོང་ན་མི་མཐུན་པ་མེད་པའི་ལང་ཚོས་བརྟས་པ། ལུས་
སྟོད་རིན་པོ་ཆེའི་ཕྲ་ཚོམ་གྱིས་བརྒྱན་ཞིང་། ལུས་སྨད་ཨན་ད་རྙིལ་གྱི་ཆུ་བོའི་
རླབས་གཉེར་གཡོ་བ་ལ། རྨ་བྱའི་སྒྲོ་མདོངས་ཀྱིས་ཕྲ་བཏབ་པ་ལྟ་བུའི་གོས་
བཟང་བཀླུབས་པ་ཞིག་གིས་ལག་གཉིས་གཤོག་སྒྲོའི་ཚུལ་དུ་བྱས་ནས་ནམ་
མཁར་ལྡིང་བའི་ཚུལ་དག་ཁོ་མོའི་མིག་ལམ་དུ་ཤར་ནས་འཕྲུལ་སྣང་གི་བདེ་
བ་ག་ཚོད་ཅིག་མྱོང་བར་བྱས་མེད་དམ། དེ་ལྟར་བསམ་བཞིན་ཁོ་མོས་ཨ་མས་
སྡུག་གསོག་མུག་གསོག་བྱས་ཏེ་བཟོས་པའི་གསེར་གྱི་གདུ་བུ་ཆ་གཅིག་དེར་ལྟ་
བཞིན་རྣ་རྩར་ཅོག་སྐལ་བཟང་གི་བུས་བཤད་པའི་སྐད་ཆ་རྣམས་གྲགས་ཡོང་བ་
དང་། མིག་ལམ་དུ་ཨ་མས་མིའི་ལུང་བར་སྡུག་དཀའ་བ་སྤྱད་པའི་ཚུལ་རྣམས་
བ
A
.
Aག་
༄༅ 127 རྒྱུ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
གཟུགས་ཅན་བཞིན་དུ་ཤར། ཀྱེ་མ། ལས་མ་དག་པའི་སྐྱེ་དམན་ང་ལ་ཚེ་འདིར་
ཨ་མ་ཡག་པོ་དེ་འདྲ་ཞིག་ཡོད་ནའང་རང་ལོ་གསུམ་གྱི་སྟེང་ནས་ཁ་བྲལ་ཏེ་ད་
བར་དུ་ངོ་ཐུག་ཙམ་ཡང་མ་བྱུང་བ་ནི་ཇི་འདྲའི་སྐྱོ་བ་ལ་ཨང་། ཨ་མས་མི་ཚེ་
གང་བོར་དཀའ་སྡུག་སྣ་ཚོགས་སྤྱད་དེ་གསེར་གྱི་གདུ་བུ་ཆ་གཅིག་བཟོས་པ་
འདིས་པ་ཕ་དང་ངེད་གཉིས་ལ་བཅངས་པའི་ལྷད་མེད་ཀྱི་བརྩེ་དུངས་ཟབ་མོ་
མཚོན་ཡོད། སྐྱེ་དམན་ང་ལ་ཚེ་འདིར་དངོས་པོ་རྩ་ཆེན་འདི་འདྲ་ཞིག་ཐོབ་པ་
ཐེངས་དང་པོ་ཡིན་རུང་ངས་འདི་རང་དགར་བེད་སྤྱོད་བཏང་ན་འཇུ་ཐབས་ག་
ལ་ཡོད། འདི་དཀོན་མཆོག་ལ་ཕུལ་ན་གཅིག་ནས་གཤིན་པོའི་འདས་མཆོད་
དང་། གཉིས་ནས་སྐྱེ་དམན་ངས་ཀྱང་ཚོགས་བསགས་པ་རེད་སྙམ་སྟེ་གཙུག་
ལག་ཁང་གི་ཇོ་བོ་ཤཱཀྱ་མུ་ནེའི་སྐུ་མདུན་དུ་དབུལ་རྒྱུའི་སེམས་ཐག་བཅད། །
བརྒྱད།
ཀུན་བཟང་ལྷ་མོར་ཕྱི་རྒྱལ་ནས་གསེར་གྱི་གདུ་བུ་ཆ་གཅིག་བསྐུར་པའི་
གསར་འགྱུར་དེ་རླུང་བསེར་བུ་བཞིན་དུ་ལྷ་སའི་བར་སྐོར་དུ་ཁྱབ་པས། ཀུན་
བཟང་ལྷ་མོའི་སར་ཡོང་ནས་དེ་སྟོན་རོགས་དང་བཙོང་རོགས་ཟེར་མཁན་མང་
བོ་བྱུང་བ་དང་། གསེར་གྱི་གདུ་བུ་དེའི་སྤུས་ཚད་དང་ལྗིད་ཚད་ལ་ཧ་མི་ལས་
མཁན་གཅིག་ཀྱང་མེད། གནས་ཚུལ་དེ་མཚམས་གཅོད་སྦས་ལེབ་ཀྱིས་ཤེས་
འཕྲལ་ཁོ་མོའི་མིག་གཉིས་རིག་རིག་ཏུ་གྱུར་ཅིང་། དེ་མ་ཉིད་དུ་ཨ་ཅག་ཀུན་
བཟང་ལྷ་མོའི་ཁྱིམ་དུ་རྒྱུགས། འོད་ཐིང་ངེར་ཡོད་པའི་གསེར་གྱི་གདུ་བུ་ཆ་
གཅིག་དེ་མཐོང་བ་དང་ཁོ་མོའི་འདོད་རྔམ་གྱི་མིག་གཉིས་ཆེ་ཆེར་གདངས་ཏེ་
128 9



རྩྭ་ཐང་གི་ཉིན་ཐོ། རྒྱུ་
རེ་ཞིག་འབྱེད་འཛུམ་མེད་པར་གྱུར། ཨ་ཙི་ཙི། འདི་འདྲའི་གདུ་བུ་སྤུས་མ་ནི་སྤྱི་
ཚོགས་རྙིང་བའི་ནང་དུའང་དང་དོད་ཆེ་བའི་སྐུ་དྲག་རེ་གཉིས་ལ་མ་གཏོགས་
ག་ལ་ཡོད། ད་ཆ་ལྷ་སའི་བར་སྐོར་དུ་འདི་ལ་འགྲན་ཟླ་ཐུབ་མཁན་གཅིག་ཀྱང་
ཡོད་མི་སྲིད། གལ་ཏེ་ངས་བུ་མོ་ཚེ་རིང་སྒྲོལ་དཀར་དང་ཁོ་མོའི་བུ་བསོད་ནམས་
ཚེ་རིང་གཉིས་ཀྱི་འདོད་བློ་དང་བསྟུན་ན། གདུ་བུ་འདི་ངའི་བུ་མོའི་ལག་ཏུ་
ཐོབ་ངེས་རེད་སྙམ་སྟེ་འདྲེན་བྱེད་ཟུང་ལས་འདོད་རྔམ་གྱི་ཟེར་ཕྲེང་སྤྲོ་བཞིན་
འདུག སེམས་བཟང་གི་ཨ་ཅག་ཀུན་བཟང་ལྷ་མོས་དེའི་སེམས་ངན་མ་རྟོགས་
པར་གསེར་གྱི་གདུ་བུ་འདིའི་ཆེད་དུ་ཨ་མས་དཀའ་ལས་ཇི་ལྟར་བརྒྱབ་ལུགས་
དང་། རང་གི་བུ་དང་གྲོས་བྱས་ཏེ་གསེར་གྱི་གདུ་བུ་འདི་ཇོ་བོར་འབུལ་རྩིས་ཡོད་
ལུགས་སོགས་མཚམས་གཅོད་སྦས་ལེབ་ལ་བཤད་པ་ན། འདོད་རྔམ་ཅན་གྱི་
སྐྱེ་དམན་དེ་ནི་རང་ཉིད་ཀྱི་རྩ་ཆེའི་དངོས་པོ་བོར་བརླག་ཏུ་སོང་བ་ལྟར་ཕངས་
སེམས་སྐྱེས་ནས “ཨ་ཅག་ཀུན་བཟང་ལྷ་མོ་ལགས། དད་པས་ལོངས་ན་དཀོན་
ཅོག་ལ་སྒོར་ཟུར་གཅིག་ཕུལ་ཀྱང་ཕན་ཡོན་ཆེན་པོ་ཡོད། ཁྱེད་ཀྱིས་རང་ཉིད་ཀྱི་
དཔལ་འབྱོར་ལའང་བསམ་བློ་རེ་བཏང་ན་ཡག་གི་རེད། དེ་འདྲའི་རིན་པོ་ཆེ་རྩ་
ཆེན་ཞིག་འབུལ་དགོས་དོན་ཡོད་དམ། ཁྱེད་ལ་ཕྱིའི་ལྕགས་རི་དང་ནང་གི་ནོར་
བུ་ནི་བུ་བསོད་ནམས་ཚེ་རིང་ཡིན་པས་དེར་བསམ་བློ་ཡག་པོ་ཞིག་བཏང་ན་
ལེགས། དེང་སང་རྒྱན་ཆར་བརྩི་འཇོག་བྱེད་བཞིན་པའི་སྒང་ཡིན་ཕྱིར། ཁྱེད་ཀྱི་
བུའི་མནའ་མར་གསེར་གྱི་གདུ་བུ་སྤུས་མ་དེ་འདྲ་ཞིག་བཏགས་ན་མི་གྲལ་ནས་
མགོ་བོ་ཀྲོག་ཀྲོག་བྱེད་ཆོག་ཆོག་རེད” ཅེས་བཤད། མཚམས་གཅོད་སྦས་ལེབ་
ཀྱིས་བསམ་བློ་དྲུག་གསུམ་བཅོ་བརྒྱད་བཏང་མཐར་བུ་མོ་ཚེ་རིང་སྒྲོལ་དཀར་
ལ་དཀར་བའི་སོ་བསྟན། ཞིམ་པའི་ཟས་བྱིན། བརྩེ་དུངས་ཆེ་མདོག་ཁ་པོས་དེ་
ཉྩ 129



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
སྔ་བུ་མོ་དང་བསོད་ནམས་ཚེ་རིང་གཉིས་ཀྱིས་དགའ་རོགས་བསྒྲིགས་པར་རང་
གིས་བཀག་འགོག་བྱས་པ་ནི་ནོར་འཁྲུལ་ཡིན་ལུགས་དང་། ད་ཆེ་བུ་མོ་རང་གི་
འདོད་བློ་དང་བསྟུན་རྒྱུ་ཡིན་པ་ལས་ཐེ་གཏོགས་གང་ཡང་བྱེད་རྒྱུ་མིན་ལུགས་
སོགས་བཤད་པར་མ་ཟད། ད་རུང་བསོད་ནམས་ཚེ་རིང་ཡག་ཡག་དང་རྒོད་
རྒོད་ཀྱི་གཏམ་མི་ཉུང་བ་ཞིག་བཤད་པ་ལས་དེ་སྔ་ལྟར་རིགས་ངན་མགར་པ་
ཡིན་ལུགས་སོགས་གཏན་ནས་མི་བཤད་པས། བུ་མོ་ཚེ་རིང་སྒྲོལ་དཀར་ནི་ཧང་
སངས་ནས་ཨ་མ་འཆོལ་བ་ཨེ་ཡིན། ང་ལ་ཚོད་བགམ་བྱས་པ་མིན་ནམ་སྙམ་སྟེ་
ཡིད་ཆེས་བྱ་ཐབས་བྲལ་བའི་གནས་སུ་གྱུར། དེ་ནས་བཟུང་བུ་མོ་ཚེ་རིང་སྒྲོལ་
དཀར་ཨ་ཅག་ཀུན་བཟང་ལྷ་མོའི་ཁྱིམ་དུ་ཕྱིན་ནའང་ཨ་མས་འདྲི་རྩད་དང་
གདོང་མདོག་སོགས་སྟོན་གྱི་མེད་སྟབས་བུ་མོ་ཚེ་རིང་སྒྲོལ་དཀར་ནི་རྒྱ་རྙི་ལས་
ཐར་པའི་བྱིའུ་ཇི་བཞིན་རང་དབང་གི་མཁའ་རླུང་གསར་བ་གང་འདོད་དུ་རྔུབ་
ཆོག་པའི་ཚོར་བ་ཞིག་སྐྱེས་ཏེ། བུ་བསོད་ནམས་ཚེ་རིང་ལ་ཁོ་གཉིས་ཀྱི་དོན་ལ་
ཨ་མས་མོས་མཐུན་བྱུང་བ་དང་ད་ལྟ་ཨ་མ་ནི་མི་ལུས་གསར་བ་ཞིག་བརྗེས་པ་
ལྟ་བུའི་འགྱུར་བ་བྱུང་ལུགས་སོགས་ཡི་གེ་ཞིབ་པར་བཏང་ཞིང་འདི་ཕྱོགས་ལ་
སེམས་ཁྲལ་གནང་མི་དགོས་པ་སོགས་བཤད་སྟབས། བུ་བསོད་ནམས་ཚེ་རིང་
ཡང་རང་གི་ཆུང་འདྲིས་བྱམས་པ་དང་འབྲེལ་བ་གཅོད་དགོས་པའི་སེམས་ཀྱི་
སྡུག་བསྔལ་ལས་གྲོལ་ཏེ་བདེ་སྐྱིད་ཀྱི་ཁྲོད་དུ་གནས་ཤིང་། ན་གཞོན་ཕོ་མོ་དེ་
གཉིས་ཀྱིས་ཨ་མའི་ཕྱི་ཚུལ་གྱི་འགྱུར་བར་ཡིད་ཆེས་བྱེད་པ་ལས་ཨ་མའི་ཁོག་
རྩིས་ལོན་བག་ལ་ཐུབ། །
ཨ་ཅག་ཀུན་བཟང་ལྷ་མོས་བུ་བསོད་ནམས་ཚེ་རིང་ཆེད་དུ་ལྷ་སར་བོས་
ནས་གསེར་གྱི་གདུ་བུའི་སྐོར་གྲོས་མོལ་བྱེད་རྩིས་ཡོད་པ་མཚམས་གཅོད་སྦས་
སE
132



རྩྭ་ཐང་གི་ཉིན་ཐོ། རྒྱུ་
ལེབ་ཀྱིས་ཤེས་ཏེ་བུ་བསོད་ནམས་ཚེ་རིང་ལྷ་སར་སླེབས་པ་དང་། ཁོ་མོས་བུ་
མོ་ཁྲིད་ནས་བུ་བསོད་ནམས་ཚེ་རིང་ལ་འཚམས་འདྲིར་ཕྱིན་ཏེ “ཕྱག་ཕེབས་
གནང་བྱུང་ངམ” ཞེས་བཅོས་མའི་རྣམ་འགྱུར་ཞེ་མེར་བ་ཞིག་བསྟན་པར་མ་
ཟད། ཨ་ཅག་ཀུན་བཟང་ལྷ་མོས་བླུགས་པའི་ཇ་ཡང་བཙོག་དྲི་མེད་པར་ཧུབ་
འཐུང་བརྒྱབ་པ་དང་། ང་ཚོ་དང་ང་རང་ཚོ་ཞེས་བཤད་ནས་མི་ཚང་གཅིག་ཡིན་
པ་ལྟ་བུར་བྱེད། ཀུན་བཟང་ལྷ་མོས་མཚམས་གཅོད་སྦས་ལེབ་ཀྱི་བྱེད་སྟངས་
བྱེད་ལུགས་དེ་དག་མཐོང་སྐབས “ཨ་ཕྱི་དཀོན་མཆོག་མཁྱེན། འདི་འདྲའི་སྐྱེ་
དམན་ཞིག” ཅེས་ཆིག་ལབ་རྒྱག་བཞིན་མགོ་བོ་གཡུག་གཡུག་བྱེད་པ་དང་། བུ་
བསོད་ནམས་ཚེ་རིང་གི་མིག་གཉིས་ལས་བདེ་སྐྱིད་ཀྱི་ཟེར་ཕྲེང་སྤྲོ་བཞིན་བུ་
མོ་ཚེ་རིང་སྒྲོལ་དཀར་ལ་སྐད་ཆ་བཤད་པའི་ཚུལ་དང་། ན་གཞོན་ཕོ་མོ་གཉིས་
ཀྱིས་ཕན་ཚུན་དགའ་མདོག་དང་། བརྩེ་མདོག་བྱེད་པ་སོགས་མཐོང་ནས་ཨ་
ཅག་ཀུན་བཟང་ལྷ་མོ་ནི་འགལ་བའི་དྲ་རྒྱར་ཚུད་ཅིང་། གལ་ཏེ་ངས་གསེར་གྱི་
གདུ་བུ་འདི་དཀོན་མཆོག་གསུམ་ལ་ཕུལ་ནས་མནའ་མའི་སྐལ་བར་མ་བཞག་
ཚེ། བུ་བསོད་ནམས་ཚེ་རིང་ལ་སྡུག་བསྔལ་བཟོ་རྒྱུ་ཉག་ཅིག་རེད་སྙམ་ནས་
བུའི་བདེ་སྐྱིད་ཀྱི་ཆེད་དུ་རང་གི་འདོད་བློ་ལས་ལྡོག་སྟེ་གསེར་གྱི་གདུ་བུ་དེ་
བུ་མོ་ཚེ་རིང་སྒྲོལ་དཀར་ལ་སྤྲོད་རྒྱུའི་སེམས་ཐག་བཅད། བུ་བསོད་ནམས་ཚེ་
རིང་ལྷ་སར་སླེབས་ནས་ཟླ་གཅིག་ལྷག་ཙམ་སོང་རུང་ཨ་མས་འཕྲིན་ཡིག་ནང་
དུ “བུ་ཁྱོད་ལ་དོན་ཆེན་ཞིག་བཤད་རྒྱུ་ཡོད” ཟེར་བ་དེ་ཡང་སྙིང་གང་ཡིན་
བུ་ལ་ཟུར་ཙམ་ཡང་མ་གླེང་སྟབས། བློ་རིག་བཀྲ་བའི་བུ་བསོད་ནམས་ཚེ་རིང་
གིས་ཨ་མའི་སེམས་སུ་རྡོག་ཁྲེས་ཤིག་ཡོད་པ་ཤེས་ནས་ཡང་ཡང་དྲིས་མཐར་ཨ་
མས་གནས་ཚུལ་རྣམས་ཇི་བཞིན་བཤད་དགོས་བྱུང་། ཨ་མའི་སྐད་ཆར་ཉན་
རྒྱུ 131 ཉྩ



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རྗེས་བུ་བསོད་ནམས་ཚེ་རིང་གློ་བུར་དུ་རྨོངས་གཉིད་ལས་སད་པ་ལྟར་གྱུར་
ཏེ། ཚེ་རིང་སྒྲོལ་དཀར་གྱི་ཨ་མས་གློ་བུར་དུ་ཁོ་གཉིས་ཀྱི་གཉེན་དོན་ལ་མོས་
མཐུན་བྱུང་བའི་རྒྱུ་མཚན་གསལ་བོར་རྟོགས་སོང་། རང་གི་རྨོ་མོས་གསེར་གྱི་
གདུ་བུ་ཆ་གཅིག་པུ་འདིའི་ཆེད་དུ་ཕྱི་ཡུལ་ནས་དཀའ་སྡུག་སྤྱད་པའི་ཚུལ་
རྣམས་ཡིད་ལ་འཁོར་བ་དང་སྦྲགས་མ་དྲིན་མོ་ཆེ་འདིས་བུ་ང་སྐྱོང་ཆེད་ད་བར་
དུ་ལུས་སེམས་གཉིས་ཀྱིས་ངལ་དུབ་བསམ་བརྗོད་ལས་འདས་པ་ཞིག་མྱངས་
ཡོད་པས། ད་ཆ་ཡང་ངའི་དོན་དུ་ཁོང་གི་ཚེ་འདིའི་འདོད་དོན་གཅིག་པུ་དེའང་
བསྒྲུབ་མ་ཐུབ་པར། མ་སེམས་བུ་དང་བུ་སེམས་རྡོ་ཟེར་བའི་དཔེ་ལྟར་བྱས་ན་ག་
ལ་འགྲིག་སྙམ་ནས་གསེར་གྱི་གདུ་བུ་ཆ་གཅིག་དེ་ཇོ་བོར་འབུལ་རྒྱུ་ཨུ་ཚུགས་
མཐའ་སྐྱེལ་བྱས། གནས་ཚུལ་དེས་རྐྱེན་པས་མཚམས་གཅོད་སྦས་ལེབ་ཀྱིས་བུ་
མོ་ཚེ་རིང་སྒྲོལ་དཀར་ལ་བཙན་ཤེད་ཀྱིས་བར་སྐོར་གྱི་ཚོང་པ་ལོ་བཞི་བཅུར་
སོན་པའི་འཐེང་བོ་ཞིག་མག་པར་བསུས་ནས་སྒོ་རའི་རྒྱ་སྒོའི་སྟེང་དུ་བཀྲ་ཤིས་
པའི་ཁ་བཏགས་དང་། ས་ལ་དཀར་ཐིག་གཡུང་དྲུང་གིས་བརྒྱན་ཞིང་། ཙི་ཙི་
འུར་འུར་གྱི་རོལ་དབྱངས་དང་ཆང་གཞས་ཀྱི་ཁྲོད་དུ་གཟབ་མཆོར་སྤྲས་པའི་
མི་ཚོས་ཡར་འགྲོ་མར་འགྲོ་བྱས་ཏེ། རྒྱུན་དུ་འཇམ་ཐིང་ངེར་གནས་པའི་སྒོ་ར་
དེ་ཟང་ཟིང་དང་འཁྲུག་ཆ་ཆེ་བར་གྱུར་ནས་གཉེན་སྒྲིག་དགའ་སྟོན་གྱི་རྟེན་
འབྲེལ་གཟབ་རྒྱས་བྱས་། རྟེན་འབྲེལ་རོལ་དབྱངས་ཀྱི་ཁྲོད་ནས་བུད་མེད་ཅིག་
གིས་ངུ་སྐད་ཀྱང་རྣ་ལམ་དུ་གྲགས་འོངས་པ་དེས་བུ་བསོད་ནམས་ཚེ་རིང་གི་
སྙིང་གར་གྱིས་གཙགས་པ་ལྟ་བུའི་ཟུག་གཟེར་བསླངས་ཤིང་། སྐྱོ་བའི་རྣམ་པ་ནི་
བཀྲ་ཤིས་དགའ་སྟོན་དེ་དང་མཐུན་ཐབས་མེད་པ་ཞིག་རེད།
ཉིན་ཤས་ནང་དུ་མིག་གི་བཀྲག་མདངས་ཉམས་པ་དང་རིད་ཅིང་སེར་པོར་
132 ན



a
རྩྭ་ཐང་གི་ཉིན་ཐོ།
གྱུར་པའི་བུའི་གདོང་མདོག་སྐྱོ་བོ་དེ་ཨ་ཅག་ཀུན་བཟང་ལྷ་མོས་མཐོང་སྐབས་བུ་
ལ་གདུང་སེམས་ཚད་མེད་སྐྱེས་ཏེ། ཉིན་ལྟར་མཆོད་བཤམས་ཀྱི་མདུན་དུ་པུས་
མོ་བཙུགས་ཏེ་དཀོན་མཆོག་ལ་བུ་འདི་སྡུག་བསྔལ་ལས་ཐར་བ་དང་ཚེ་འདིའི་
ལས་སྒྲིབ་རྣམས་དག་ནས་གཏན་གྲོགས་ཡག་པོ་ཞིག་དང་འཕྲད་པའི་སྨོན་ལམ་
བཏབ་པ་དང་། བུ་ལ་རྒྱུན་དུ་ཚེ་འདིའི་བདེ་སྡུག་ནི་ཚེ་སྔོན་དགེ་སྡིག་བསགས་
པའི་རྣམ་སྨིན་ཡིན་པ་ལས་རང་འདོད་ལྟར་བསྒྲུབ་ག་ལ་ཐུབ། ཚེ་སྔོན་གྱི་ལས་
སྒྲིབ་དག་ཆེད་ཚེ་འདིར་དགེ་བསགས་སྒྲིབ་སྦྱོང་བྱས་ནས་དཀོན་མཆོག་ལ་
མཆོད་པ་འབུལ་དགོས་ལུགས་སོགས་ཡང་ཡང་བཤད་ནས་ཚེས་བཟང་དུས་
བཟང་ལ་ཁོ་མོ་གཙུག་ལག་ཁང་ལ་མཆོད་མཇལ་དུ་འགྲོ་སྐབས་བུ་བསོད་
ནམས་ཚེ་རིང་ཡང་མཉམ་དུ་འགྲོ་དགོས་པའི་སྐུལ་མ་བྱས། བུ་བསོད་ནམས་ཚེ་
རིང་ཆུང་ངུའི་དུས་ནི “རིག་གནས་གསར་བརྗེའི” སྒང་ཡིན་སྟབས། གཙུག་
ལག་ཁང་གི་རྒྱ་སྒོར་ལྕགས་སྐུད་ཀྱི་དྲ་རྒྱ་བཤམས་ཡོད་པས་ནང་དུ་ཐར་ཐབས་
མི་འདུག ཉིན་ལྟར་སློབ་གྲྭ་ནས་ལོག་ཡོང་སྐབས་གཙུག་ལག་ཁང་གི་རྒྱ་སྒོའི་
མདུན་དུ་ལངས་ནས་ཁོའི་ཆུ་ཤེལ་ལྟར་དྭངས་པའི་མིག་གཉིས་ཀྱིས་གསེར་
འོད་ཆེམ་ཆེམ་འཕྲོ་བའི་རྒྱ་ཕིབས་དང་། བརྗིད་ཉམས་ལྡན་པའི་རྒྱུ་སྒོ། སྣུམ་
ཐིང་ངེར་གནས་པའི་རྡོ་གཅལ་ཀོང་ཀོང་དེ་ཚོར་ལྟ་བཞིན་སེམས་སུ་ཁང་བའི་
ནང་གི་ཐམས་ཅད་རྙིང་བཞི་སྟེ་གད་སྙིགས་ནང་དུ་གཡུགས་པའི་ལྷ་སྐུ་དང་
ཁྱད་མེད་ཡིན་ནམ་སྙམ་པ་དང་། ཁོས་ཉིན་ལྟར་ཨ་མར་གཙུག་ལག་ཁང་ན་
ཅི་ཡོད་དང་གང་ཡོད་འདྲི་སྐབས། ཨ་མས་ལག་གཉིས་ཐལ་མོ་སྦྱར་ནས་དེའི་
ནང་འཛམ་གླིང་ན་ཁྱད་དུ་འཕགས་པའི་ཇོ་ཤཱཀ་ཡིད་བཞིན་ནོར་བུ་བཞུགས་
ཡོད་ཅེས་དད་པའི་སྤུ་ལོང་གཡོ་བཞིན་གསོལ་བ་སྨོན་ལམ་འདེབས་པ་མཐོང་
133 རྒྱུ



པསྤྱི་
ཀྲུང་གོའི་བོད་ཀྱི་དེང་རབས་ཚོ་ལ་རིག་གཅེས་བཏུས།
ནས་བྱིས་པའི་ཡ་མཚན་གྱི་འཆར་སྣང་དེ་བས་ཇེ་དྲག་ཏུ་སོང་ནས་ད་ལྟ་ཉིད་
དུ་སྒོ་ཕྱེ་ནས་བལྟ་རྒྱུ་བྱུང་ན་ཅི་མ་རུང་སྙམ་པ་དང་། ཇོ་བོ་རིན་པོ་ཆེའི་སྐུ་
བརྙན་ནི་འདི་འདྲ་དང་དེ་འདྲ་ཞིག་ཡོད་དམ་སྙམ་ནས་ཚོད་དཔག་ག་ཚོད་
ཅིག་བྱེད་མྱོང་མེད་དམ། སྲིད་ཇུས་ཇེ་ལེགས་སུ་སོང་རྗེས་གློ་བུར་དུ་བཙན་ཤེད་
ཀྱི་ལྕགས་སྒྲོག་ལས་གྲོལ་ཏེ་ཆོས་དད་ཀྱི་རང་དབང་ལ་སྤྱོད་པའི་ཐོག་མའི་དུས་
སུ། ཆོས་དད་ནི་རྨོངས་དད་རེད་ཅེས་པའི་ཚིག་སྐམ་པོ་ཐོས་མྱོང་བ་ཙམ་ལས་
རྒྱུ་མཚན་དགག་སྒྲུབ་དང་བཅས་པའི་གཞུང་ལུགས་ཀྱི་ཁུངས་ལུང་གང་ཡང་
འདྲེན་རྒྱུ་མེད་པས་ཁོ་རང་ཨ་མའི་རྗེས་སུ་འབྲངས་ནས་བྱིས་བློའི་སྤྲོ་སྣང་གི་
དུས་འདའ་བར་བྱས། འོན་ཀྱང་འཇིག་རྟེན་གྱི་བྱ་བ་མཐའ་དག་ནི་འགྱུར་བའི་
ཆོས་ཉིད་ལས་ལྡོག་ཐབས་མེད་པ་ཇི་བཞིན་བུ་བསོད་ནམས་ཚེ་རིང་ལ་སློབ་སྦྱོང་
གི་གོ་སྐབས་གསར་བ་ཞིག་ཐོབ་ནས་ཚན་རིག་གི་ཤེས་བྱ་ཁག་དང་། དངོས་གཙོ་
སྨྲ་བའི་གཞུང་ལུགས་སོགས་ལ་སློབ་སྦྱོང་བྱས་པ་བརྒྱུད་ནས་ཁོ་ནི་ལེགས་ཉེས་
བདེན་རྫུན་ཤན་འབྱེད་ཐུབ་པའི་ཕོ་ཁྱོ་ག་ཞིག་ཏུ་འཚར་ཞིང་། བསམ་བློར་ཡང་
འགྱུར་བ་གང་འཚམས་ཤིག་བྱུང་། དེ་རིང་ཡང་ཁོ་རང་ལོ་ངོ་བཅུའི་སྔོན་ལྟར་
ཨ་མ་དང་མཉམ་དུ་གཙུག་ལག་ཁང་དུ་མཆོད་མཇལ་དུ་སོང་བ་ན། འུར་འུར་
ཡིག་དྲུག་གི་སྒྲ་དབྱངས་དང་། འཐུལ་འཐུལ་བསང་སྤོས་ཀྱི་དུ་སྤྲིན་སྟུག་པོའི་
ཁྲོད་དུ་ཁོའི་བསམ་པ་ནི་ཞི་ལྷོད་དུ་གནས་ཐབས་བྲལ་ཞིང་ལང་ལོང་ཆུ་གཏེར་
གྱི་རྦ་རླབས་བཞིན་དུ་འཁྲུགས་ནས་མིག་ལམ་དུ་ཡང་ཡང་མངོན་པ་ནི། ཉེ་ལམ་
ཁོས་མཛེས་རྩལ་འགྲེམ་སྟོན་ཁང་ཞིག་ནས་མཐོང་བའི་རི་མོ་སྟེ། ངུར་སྨྲིག་རྒྱལ་
མཚན་འཆང་བའི་སྡེ་ཞིག་ན་སེར་མོ་པ་གྲངས་ལས་འདས་པ་ཞིག་ཚོགས་གྲལ་
དུ་བཞུགས་ནས་ཞལ་འདོན་གནང་བཞིན་པའི་ཚུལ་དང་། རྒྱབ་ངོས་སུ་དེང་
ས་A
ཝ
34



གས་
རྩྭ་ཐང་གི་ཉིན་ཐོ།
རབས་ཅན་གྱི་གྱོན་ཆས་སྤྲས་པའི་ཕོ་གཞོན་ཞིག་འགྱིང་སྟབས་ཀྱིས་ལངས་ནས་
གྲུང་ཤ་དོད་པའི་མིག་ཟུང་ལས་བློ་གྲོས་ཀྱི་ཟེར་ཕྲེང་སྤྲོ་བཞིན་མནོ་བསམ་ཞིབ་
པར་གཏོང་བཞིན་པའི་སྣུམ་ཚོན་གྱི་རི་མོ་དེ་རེད། མཛེས་རྩལ་ཁྱད་དུ་འཕགས་
པའི་པིར་བྲིས་དེས་དེང་རབས་ཀྱི་རང་རིགས་གཞོན་ནུ་ཚོས་བྱ་བ་ཆེ་ཕྲ་ཆུང་
གསུམ་གང་ལའང་བསམ་གཞིག་ལེགས་པར་གཏོང་བའི་དངོས་དོན་དེ་གསོན་
ཉམས་ལྡན་པའི་སྒོ་ནས་མཚོན་པར་བྱས་ཡོད་པ་དང་། ཚན་རིག་དང་རྨོངས་
དད། རྙིང་བ་དང་གསར་བ། ཡར་ཐོན་དང་རྗེས་ལུས། གསར་གཏོད་དང་བག་
འཁུམས་ལ་སོགས་པས་ཕན་ཚུན་ཤུགས་རྐྱེན་དང་ཕན་ཚུན་འགྲན་རྩོད་བྱེད་
བཞིན་པའི་བོད་ཀྱི་མིག་སྔའི་སྤྱི་ཚོགས་འདིའི་ནང་དུ་ད་རུང་བསམ་གཞིག་
དང་དབྱེ་ཞིབ་ལེགས་པར་གཏོང་དགོས་པའི་གནད་དོན་གང་མང་མང་ཞིག་
གནས་ཡོད་པ་རེད་སྙམ་པ་དང་། ཇོ་བོའི་སྐུ་མདུན་དུ་པུས་མོའི་ལྷ་ང་ས་ལ་
བཙུགས་ནས་གསོལ་བ་སྨོན་ལམ་འདེབས་བཞིན་པའི་ཨ་མར་ལྟ་བཞིན་ཕོ་
གཞོན་དེའི་མིག་ཟུང་ལས་བློ་གྲོས་ཀྱི་འོད་མདངས་ཤིག་མངོན་བཞིན་གཙུག་
ལག་ཁང་གི་ཕྱི་རུ་ཐོན་སོང་ངོ་།།
(1988ལོའི《བོད་ཀྱི་རྩོམ་རིག་སྒྱུ་རྩལ་》དེབ་དང་པོ་དང་བཞི་པ་ལས་བདམས》
ཉྩ 135



ཀྲུང་གོའི་བོད་ཀྱི་དེང་ཉབས་ཚོཔ་རིག་གཅེས་བཏུས།
གྱང་སྣ་དེ་རུ།
རིན་ཆེན་བཀྲ་ཤིས།
ང་རང་རྒན་རྒོན་རྣམས་ཉི་མར་ལྡེ་སའི་གྱང་སྣ་དེར་སླེབས་དུས་རང་
དབང་མེད་པར་གོམ་མཚམས་བཞག་སྟེ་རེ་ཞིག་ལ་ཉན་དགོས་པ་དང་། ཡང་ན་
ཁོ་ཚོའི་གླེང་མོལ་ལ་བསམ་བློ་ཞིག་གཏོང་བའི་ཀུན་སློང་ངང་ངམ་ཤུགས་ཀྱིས་
སྐྱེས་ཡོང་། ཉི་མ་རྩེ་ཤར་ནས་བཟུང་རྒན་རྒོན་འདི་རྣམས་མ་བསྡུས་རང་འདུས་
ཀྱིས་ལག་ཏུ་ཕྲེང་བ་བཟུང་ཞིང་མ་ཎི་འདོན་བཞིན་འཁར་བ་ལ་ཁེན་ནས་གྱང་
སྣ་དེར་འཛོམས་ཤིང་། འཛོམས་མ་ཐག་ཚང་མས་མིག་གཉིས་བཙུམས་ཏེ་མ་ཎི་
འདོན་ཡང་ཡུད་ཙམ་འགོར་རྗེས་རང་ཤུགས་ཀྱིས་ཁ་བརྡའི་ནང་དུ་འཁོར་ནས་
ཕྲེང་བ་སྟོང་འདྲེན་བྱེད། འདི་གའི་རིང་ལ་ཁོང་ཚོའི་སེམས་གངས་དཀར་སྨུག་
གིས་བཟུང་། མིག་ཁྲ་རིས་མཆི་མས་བརླན། ལྕེ་དམར་བོ་ཨ་ཐང་ཆད་བཞིན་ཇི་
འདྲའི་སྟོང་གཏམ་མང་བོ་ཞིག་ལབ་པ་རེད་ཨང་། ཡིན་ན་ཡང་། ཁོང་ཚོར་ཐོབ་
པའི་འབྲས་བུ་ནི་སྙིང་རྩ་འཕར་བ་དང་། ཞེ་རྩ་འདར་བ། ཤ་རྩ་ན་བའི་བྱ་བ་ལས་
ཅི་ཡོད།།
ཉིན་དེར་ཡང་རྒན་རྒོན་རྣམས་ཀྱིས་སེམས་རྨོངས་ཤིང་ཡིད་སྐྱོ་བའི་ངང་
ནས་ཉེ་ལམ་ལོ་འགའི་རིང་གི་གནས་ཚུལ་གླེང་བཞིན་ཡོད་པ་དེས། ང་རང་རང་
རབ
ལག
རྒྱུ 133 རྒྱུ



རྩྭ་ཐང་གི་ཉིན་ཐོ།
དབང་མེད་པར་གྱང་སྣ་དེ་ནས་གོམ་མཚམས་འཇོག་ཏུ་བཅུག
“ཨ་རོབ། སྙིགས་མ་ལྔ་བདོ་ཟེར་བ་དེ་ད་ལྟའི་བྱ་བྱེད་འདི་དག་ལ་དམིགས་
ནས་གསུངས་པ་ལོས་ཡིན” ཞེས་ཨ་ཁུ་རྒྱལ་མཚན་གྱིས་དཔྲལ་བའི་གཉེར་མ་
བསྡུས་ཤིང་ལག་གི་ཕྲེང་བ་མྱུར་དུ་འདྲེན་བཞིན་རྒན་རྒོན་རྣམས་ལ་བཤད།
“ ཨོ་རྒྱན་རིན་པོ་ཆེ་ལ་གསོལ་བ་འདེབས། དེ་འདྲའི་དུས་ཤིག་མི་ཡོང་
བར་མཁྱེན།” ཨ་ཡེ་འབྲུག་མོས་ལག་ཟུང་ཐལ་མོ་སྦྱར་ནས་ཡིད་ལ་སྐྱོ་བ་ཚད་
མེད་པ་ཞིག་བྱུང་བ་དང་། སྙིང་ལ་ཁབ་ཀྱིས་གཙགས་པ་དང་འདྲ་བའི་ཉམས་
ཤིག་མངོན། །
“ཚེ་སྙིགས་མ། ཉོན་མོངས་སྙིགས་མ། སེམས་ཅན་སྙིགས་མ། དུས་སྙིགས་
མ། ལྟ་བ་སྙིགས་མ་ཚང་མ་དེང་སང་གི་དུས་འདིར་དར་མེད་པ་གང་ཡོད། ཚང་
མས་ལྟོས་དང་དེང་སང་གི་དུས་འདིར་མ་ཎི་བཏོན་ན་འཕྱ་དམོད་བྱེད། ཕྲེང་བ་
བཟུང་ན་རྣམ་རྟོག་བྱེད། སྐོར་བ་བྱས་ན་ཁོང་དགོད་བྱེད། བླ་མ་མཐོང་ན་ཚིག་པ་
ཟ། དྲིལ་བུ་དཀྲོལ་ན་སྙིང་རླུང་ལང་། འཁོར་ལོ་བསྐོར་ན་ཞེན་པ་ལོག ཐན་ལྟས།
ཐན་ལྟས།” འདི་ནི་ཨ་ཁུ་འཇམ་དབྱངས་ཀྱི་སྐད་རེད།
“ལོས་བདེན– ” རྒན་མོ་གཡང་ཅན་གྱི་གཉེར་མས་གཡོགས་པའི་
མཆུ་ཏོ་ཅུང་ཟད་ཕྱེ་མ་ཐག་སྐད་གདངས་རིང་བོར་བསྲིངས་ནས། “ མདང་ཕྱིས་
ཉིན་འགའི་སྔོན་ལ་ཨ་ལགས་ཤིག་ཕེབས་པ་དེ་དུས་གསུམ་མཁྱེན་པའི་གྲུབ་
ཆེན་པ་ཞིག་རེད་ཟེར་བས། ད་ངས་ཞལ་ཉི་མ་དྲོ་དྲོ་ལ་ཆོས་ཤིག་ཞུ་དགོས་སྙམ་
མོད། འོན་ཀྱང་སྡེ་བའི་ནང་གི་འདྲེ་ཕྲུག་འགས་མང་ཚོགས་ལ་མགོ་སྐོར་གཏོང་
མཁན་ཞིག་རེད་ཅེས་གོང་རིམ་ལ་སྤྲད་ནས་ལོ་ལྔར་ཁྲིམས་ཐག་བཅད་ཟིན་
ཟེར། ཨ་ཨ། བསྟན་བཤིག་དེ་ཚོའི་ཁ་ནས་ཁྲག་དམར་རྒྱངས་སེ་སྐྱུག་རྒྱུ་དག་
ཅུ 137 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
དག་རེད་ཨང་།” ཁོ་མོས་གློ་བུར་དུ་སྐད་མགོ་ཇེ་དམའ་རུ་བཏང་ནས། “ཨ་
རོག དེའི་མི་ཚད་ངའི་ཚ་མོ་ངན་པ་གཤིས་གྱོང་དེས་ཀྱང་ཨ་ལགས་ངོ་མ་ཞིག་
མིན་རབས་བཅོ་བརྒྱད་བཤད་ཀྱིན་འདུག ཨེ། མི་ཚེ་རྒས་ཁར་སྐྱིད། ཉི་མ་ནུབ་
ཁར་དྲོ་ཟེར་བ་དེ་ད་ལྟ་མཚོན་ན་རྫུན་གཏམ་ཁོ་ན་ཉིད་རེད།”
“འོ། དེ་རེད་ཡ། ངེད་ཚང་གི་ཐེའུ་ཕྲུག་དེ་ཚོས་ཀྱང་ཨ་ལགས་རྫུན་མ་
ཞིག་རེད་ཟེར། མི་རྒས་ན་ངོ་སོ་མེད། གོས་རྙིང་ན་རི་མོ་ཉམས་ཟེར་བའི་དཔེ་
ལྟར་ཁྱི་ཕྲུག་དེ་ཚོར་བསླབ་བྱ་བྱས་ན་མི་ཉན། ཡུལ་རྒན་རྒོན་རྣམས་ཀྱི་སེམས་
བདེ་རུ་མི་འཇུག ད་འདི་ལྟར་ཉི་མ་གཏོང་ཐབས་བྱེད་པ་ལས་ཤིང་ལྕང་དཀར་
གྱི་དབྱུག་པ་ལག་ཏུ་བཟུང་ནས་གྲོང་ཆེན་པོའི་སྡེ་མཐར་འཁྱམས་ན་དགའ་
སྙམ།” ཨ་ཁུ་ཚེ་བརྟན་གྱིས་པུས་མོའི་སྟེང་དུ་ཐལ་ལྕག་ཚ་མོ་ཞིག་གཞུས་པ་
དང༌། ཕར་བལྟས་ཚོད་ཀྱིས་ཕམ་ཁ་ཁུར་པའི་ཁེ་པ་ཞིག་དང་མཚུངས་པར་
སྡུག་ཁོག་ནས་ཡོད་པས་ཡིད་མུག ལག་པས་འགྲམ་པ་བསྐྱོར་ནས་མཆིལ་མ་
མིད་ཐེངས་འགའ་བྱས་ནས་བསྡད།
“དེང་སང་གི་བྱིས་པ་འདི་དག་གི་སྣང་བ་དགུང་ལས་མཐོ་དོན་ཅི་ཡིན།
གནའ་མི་དང་ད་མི་གཉིས་ལ་མི་འདྲ་རྒྱུ་ཅི་ཡོད། བྱང་ཁོག་དབུགས་ཀྱི་ར་བ་ན་
གློ་སྙིང་མཆིན་གསུམ་སུ་ལའང་ཡོད། ང་རྒན་རྒོན་རྣམས་ཀྱི་ཁོག་པ་སྟོང་བ་མིན།
ཁྱོད་བྱིས་པ་རྣམས་ལ་གློ་བ་ལྷག་པ་མེད། ངོ་མ་བཤད་ན་ཨ་ཁུ་འཇམ་དབྱངས་
ལྟ་བུ་འཇིག་རྟེན་དུ་དཀོན་པར་འདུག ཁོང་ལས་བྱེད་པ་ཡིན་ན་ཡང་། ད་ལྟ་
བྱ་བ་རྒྱབ་ལ་བསྐྱུར་ནས་ཡུལ་ལ་ཡོང་། དམ་པའི་ཆོས་ལ་ངོ་དཀར་བའི་སྟབས་
ཀྱིས་ཁ་མི་དལ་རྒྱུན་དུ་མ་ཎི་འདོན་པ་ལ་ལྟོས་དང་། ཁོང་གི་ཁྱིམ་རྣམ་ཐོས་སྲས་
ཀྱི་བང་མཛོད་བཞིན་རྒྱུ་འབྱོར་བས་ཕྱུག་པའང་ལྷ་སངས་རྒྱས་ཀྱིས་གནང་བ་
133 ༄༅



རྩྭ་ཐང་གི་ཉིན་ཐོ།
རེད།? ཨ་ཁུ་རྒྱལ་མཚན་གྱིས་རྭ་ཙེའི་ནང་དུ་དུ་བ་ཚག་གང་བརྫངས་ཏེ་ཁམ་
གང་བརྔུབས་རྗེས་ཨ་ཁུ་འཇམ་དབྱངས་ལ་བལྟས་ནས་ཁ་མུར་མུར་གྱིས་བཤད།
ཨ་ཁུ་འཇམ་དབྱངས་ནི་རྒས་ཤིང་འཁོགས་ལ། གཉེར་མའི་དྲ་བས་གདོང་
ཧྲིལ་བོ་བཀབ་ཡོད་ནའང་། རྒན་རྒོན་རྣམས་འདུ་ས་ཞིག་ལ་ཉོ་རོ་རོ་མི་ཐོན་དུས་
ཤིག་མེད། བཟོད་དཀའ་བའི་ཚ་ཟེར་གྱིས་རྒན་རྒོན་རྣམས་ཀྱི་ངོ་མདངས་ནག་
པོར་གྱུར་ཡོད་པར་མ་ཟད། ཨ་ཁུ་འཇམ་དབྱངས་ཀྱི་ངོ་ནས་སྣུམ་ཁུ་འོད་ཡུག་
ཡུག་བྱེད་བཞིན་མཆིས། ཁོང་གིས་ཚ་བས་གདུང་བ་མ་བཟོད་པར་སྐེ་རགས་ཀྱི་
སྣེ་མོ་ལག་ཏུ་བཟུང་ནས་གདོང་གི་རྔུལ་ཆུ་འབྱིད་བཞིན་པའི་དུས་སུ་ཨ་ཁུ་རྒྱལ་
མཚན་གྱི་ཁ་ཏ་དེ་རྣ་བས་ཐོས་མ་ཐག གློ་བུར་དུ་རོ་སྟོད་ཀྲོང་ངེར་འགྱིང་། ཤུགས་
རིང་ནར་ནར་འབྱིན་བཞིན། “གནའ་མི་བོད་ཀྱི་གཏམ་དཔེ་ལ། དུས་ལ་བབ་ན་
ཤ་མོ་སུལ་མང་གིས་སྤང་ཕིགས། དུས་ལ་མ་བབ་ན་སོ་ནམ་པ་བྲེལ་ཆེ་ཡང་ཞིང་
ལ་ལྗང་ཆུང་མི་སྐྱེས། གནད་དུ་ཁེལ་ན་གླང་གཉའ་ཡིན་ཡང་སེན་མོས་གཏོར།
གནད་དུ་མ་ཁེལ་ན་ལུག་རྔ་ཡིན་ཡང་གྲིས་མི་ཆོད་ཟེར་བའི་དཔེ་ལྟར། ལྷ་དཀོན་
མཆོག་ལའང་སེམས་ཅན་རྣམས་ཀྱི་བློ་ཁ་ཆོས་ལ་བསྒྱུར་བའི་ནུས་པ་མེད་པ་
མ་ཡིན་ཏེ། ཨོ་རྒྱན་རིན་པོ་ཆེ་ཡིས་ཀྱང་ “ང་ལ་རྒྱུན་དུ་གསོལ་བ་འདེབས་པ་
ན། །བསྐལ་ངན་ཚེ་ལོ་བཅུ་པའང་བཟློག་ཐབས་ཡོད” ཅེས་ལུང་བསྟན་གནང་
ཡོད་པས། གཙོ་བོ་ད་ལྟའི་སེམས་ཅན་རྣམས་ལ་དད་པ་མེད་པར་མ་ཟད་དུས་ལ་
མ་བབ་པས་རེད། ཨེ–་ཇི་འདྲའི་འཇིག་རྟེན་ཞིག་མིག་གིས་མཐོང་རྒྱུ་རེད། མི་
འཆི་མ་སྔ་ན་ལྷ་ཤི་བའི་རོ་མཐོང་། རྣ་འོན་མ་སྔ་ན་ཤིག་གཉིད་པའི་སྡུར་བ་གོ་
ཟེར་བ་དེ་ཇི་འདྲའི་བདེན་པ་ཞིག་རེད་ཨང” ཟེར། “ལྷག་པར་དུ་དེང་སང་གི་
བྱིས་པ་འདི་དག་ཁ་སྦོམ་ཞིང་ཚིག་རྣོ། ངའི་ཚ་མོ་དེ་ཤ་ཉེ་ཚང་ཞིག་ལ་མནའ་མ་
# 139



ཙ
ཀྲུང་གོའི་བོད་ཀྱི་དེང་རབས་པརྫོགསལ་རིག་གཅེས་བཏུས།
བྱིན་པ་ཡིན་མོད། འོན་ཀྱང་བརྩེ་དུངས་ཟེར་བ་དེ་མེད་ཟེར་ནས་ང་ལ་ཁ་ལན་
སློག་པར་མ་ཟད། ངའི་དོན་དག་ཁྱོད་ལ་བབས་མེད་ཟེར། ང་ལ་བབས་མེད་ན་
སུ་ལ་བབས་ཡོད། ངས་ཁྱོད་ཀྱིས་སྐྱིད་རྒྱག་དགོས་པར་བསམས་པ་ལས་ང་ལ་
ཅི་ཞིག་གི་འཐོབ་བྱ་ཡོད། ཨ་རོག ངས་བཙན་གྱིས་མནའ་མར་བརྫངས་པ་ཡིན་
མོད། ཡིན་ན་ཡང་ཚོ་མོ་ཞེ་འཁྱོག་དེས་སྡུག་བསྔལ་སྐྱེས་མདོག་ཁ་བོ་བྱས་ནས་
མིག་མཆི་མ་དྲག་ཆར་འབབ་འབབ། བྲང་སྐམ་པོ་འཁར་རྔ་རྡུང་རྡུང་། སྐྲ་ལན་
བུ་ལྡུམ་བུ་འབལ་འབལ་བྱས་པས་ང་ཡང་ཐབས་ཟད་ནས་ལག་མགོ་མཆན་འོག་
ཏུ་བཅུག་ནས་འདུག་པ་ལས་ཐབས་གཞན་མ་རྙེད། ཆོག་གི ཁྱོད་ཤ་ཉེ་ཕྱུག་པོ་
ཚང་ལ་འགྲོ་བའི་སྐལ་ཆད་སོང་བ་དེ་རེད། མི་ཁོག་མིས་མི་ལོན། རྡོ་ཁོག་ཚུས་མི་
ཟིན་ཟེར་བ་དེ་ཅི་མ་བདེན། ངའི་ཚ་མོ་ཡིན་རུང་ང་ལ་འདི་འདྲའི་སྡུག་བསྔལ་
ཞིག་བསྐྱལ་ཡོང་བ་སེམས་ལའང་མ་ཤར། ངའི་སེམས་ལ་ད་ལྟ་ཉིད་དུ་ཤི་སོང་
ན་དགའ་སྙམ་མོད། ཤི་འདོད་རུང་འཆི་བདག་མི་འོང་གི་ཡ།” ཨ་ནེ་སྒྲོལ་མས་
བཤད་ཞོར་དུ་སྟར་ཀ་ལྟ་བུའི་གདོང་གི་རྔུལ་ཆུ་ཕུ་ཐུང་གིས་ཕྱིས་པ་ན། ད་གཟོད་
མིག་གཉིས་ལས་མཆི་མ་བཞུར་གྱིན་ཡོད་པ་ཚོར་སོང་།
“ཧིན།” ཨ་ཁུ་འཇམ་དབྱངས་ཀྱི་གདོང་ལ་རྒྱལ་ཁའི་འཛུམ་མདངས་
ཤིག་ཕྱུངས་ནས། “ཕ་མའི་ཁར་མི་ཉན་ཟེར་བ་དེ་བཙན་གཏམ་ཁོ་ན་ཉིད་རེད།
ར་མ་མགོ་ཐོག་ལ་བཞག་ན་རིལ་མ་གདོང་ཐོག་ཏུ་གཏོང་ཟེར་བ་ལྟར་དབྱུག་པ་
བཟུང་བཟུང་ལ་མ་བསྡད་ན་ག་ལ་འགྲིག ངའི་ཚ་མོ་ཡང་གནས་ས་བཙལ་བའི་
ཁྱིམ་དེར་མི་འགྲོ་ཟེར་མོད། འོན་ཀྱང་ངས་བཙན་གྱིས་མནའ་མར་བྱིན་པ་ལ་ད་
ལྟ་བཟའ་བ་གཉིས་འགྲིག་ཡོད། བརྩེ་དུངས་མ་དུངས་ཟེར་བ་དེ་ཚོ་ཅི་ལ་དགོས།
ང་ཡང་ཆུང་ངུའི་དུས་སུ་དྲིན་ཆེན་ཕ་མ་གཉིས་ཀྱིས་གཉེན་མགོ་སྦྲེལ་བ་ཡིན།
ལ་ན་
142 ཞུ



ལ་
རྩྭ་ཐང་གི་ཉིན་ཐོ།
འོ་ན་ངས་བཟའ་ཚང་གི་རྒྱུ་མཚན་མི་ཤེས་པ་ཨེ་རེད།”
“ལས་ངན་རེད་མོ། ང་ལ་ཚ་བོ་ཚ་མོ་འགའ་ཡོད་པ་དེ་དག་ལ་བཟང་
བཤད་ན་ངན། ཇ་བླུད་ན་གཅིན་དུ་སེམས་བཞིན་འདུག གཞེ་ནིང་ལོར་ངེད་
ཚང་ལ་རྟ་དྲེལ་འགའ་ཡོད་པ་ལག་སྐྱོར་འཁོར་ལོ་ཟེར་བ་དེར་བརྗེས་སོང་། ཨ་
གནམ་རྒན་མ། ངས་བལྟས་ན་འཕྲུལ་འཁོར་གྱི་རིགས་དེ་དག་གིས་ཞིང་ལས་
ལས་ན་སྔོན་ཆད་རང་གི་སེན་མགོ་ཁྲག་དང་སེན་རྟིང་རྣག་བྱས་ཏེ་ལས་ཀ་ལས་
པ་ལྟ་བུའི་ཕྱེ་འདྲ་ཞིག་མི་ནོགས་པར་མ་ཟད། ཟས་ཀྱི་བྲོ་བའང་སྔོན་ཆད་ལྟ་བུ་
ཞིག་མེད་པ་མ་ཡིན་ནམ།” དེ་ནི་ཨ་ནེ་ཆོས་སྒྲོན་གྱི་སྐད་རེད།
“འོ། དེ་ལྟར་བཤད་ན་ང་ལའང་དེ་འདྲའི་དོགས་པ་ཞིག་འདུག ཕྱེ་མི་
ནོགས་པ་དང་བྲོ་བ་མེད་པ་ཕར་ཞོག ཟོས་ནའང་དུས་རྒྱུན་དུ་ན་རྒྱུ་དག་དག་
རེད།” ཨ་ཁུ་རྒྱལ་མཚན་གྱིས་ཕྲེང་བ་འདྲེན་མཚམས་བཞག་ནས་དེ་སྐད་སྨྲས།
“དེ་རེད། དེ་རེད། ང་ལའང་དེ་འདྲའི་དོགས་པ་ཞིག་འདུག” རྒན་རྒོན་
རྣམས་ཀྱིས་མགྲིན་གཅིག་དབྱངས་གཅིག་ཏུ་བཤད། །
སྐབས་དེར། སྲང་མདོ་ནས་གསར་བུ་གསར་མོ་འགིས་ཆུ་འདྲེན་འཕྲུལ་
འཁོར་ཞིག་རླངས་འཁོར་དུ་བཞག་སྟེ་དགོད་སྒྲ་དང་ཆབས་ཅིག་འོང་གིན་
འདུག གློ་བུར་དུ་རྒན་རྒོན་རྣམས་ཁུ་སིམ་མེར་རྟ་ཆུ་འཐུང་གིས་རྣ་བ་སྒྲེང་བ་
ལྟར་ཕྱོགས་དེར་ཉན་སྒུག་བྱས་ཡོད་པ་དང་། ཨ་ཁུ་འཇམ་དབྱངས་ཀྱིས་ལག་
བརྡ་ཞིག་བྱས་ཏེ། “ཁ་རོག ཁ་རོག དེ་རིང་ཡང་འདྲེ་ཕྲུག་འདི་ཚོས་འཕྲུལ་
འཁོར་གསར་བ་ཞིག་ཁྱེར་ཡོང་ཚོད་རེད། དེ་ཚོར་ཁ་ཡ་ཙམ་ཡང་བྱེད་མི་དགོས།
གྲོགས་བདེན་པའི་ཁ་ལ་མ་ཉན་ན། རུས་སྦལ་ཁ་ནས་ཤིང་ཤོར་ཟེར་བའི་དཔེ་
ལྟར། ཁོ་ཚོས་ལོ་འདི་རབས་ལ་བྱེད་ལས་མང་སོང་བས། ནམ་ཞིག་གི་ཉིན་སྡུག་
ཉྩ 141 ཞུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཆག་སྒོས་མདུན་ནས་བསུ་ཉན་ཡོད་ཟེར་བ་ན་རྒན་རྒོན་རྣམས་ཀྱིས་ཀྱང་མིག་
གཉིས་བཙུམ་སྟེ་ཕྲེང་བ་འདྲེན་བཞིན་རྣ་བས་རྩེ་གཅིག་ཏུ་ཕ་རོལ་གྱི་དགོད་
སྒྲར་ཉན་འདུག་
མཚམས་དེར་ང་ཡང་ན་གཞོན་ཕོ་མོ་རྣམས་དང་མཉམ་དུ་འགྲོ་བཞིན་
རྒན་རྒོན་རྣམས་ཀྱི་ཁ་བརྡ་ལ་བསམ་བློ་གཏོང་བཞིན་སོང་བ་ཡིན་མོད། འོན་
ཀྱང་རྣ་བ་ཟུང་རྗེས་སུ་ཕྱོགས་ནས་ཁོང་ཚོས་ཅི་ཞིག་ཟེར་བ་ལ་མི་ཉན་རང་
དབང་བྲལ་བར་གྱུར། ཕལ་ཆེར་ང་ལའང་གླེང་མོལ་བྱེད་བཞིན་ཡོད་ཀྱི་རེད།
ཁོང་ཚོའི་ཁ་བརྡ་ལ་ཚར་རྒྱུ་མེད་པར་མ་ཟད། ཉིན་རེ་ལ་ཡང་ཁ་བརྡའི་ནང་
དོན་གསར་བ་རེ་སྣོན་ངེས་རེད། །
(1988ལོའི《སྦྲང་ཆར》དེབ་དང་པོ་ལས་བདམས)
# 142 g



རྩྭ་ཐང་གི་ཉིན་ཐོ། རྒྱུན
རང་འཐག་ཁ།
རྣམ་སྲས།
ཨ་ཅེ་སྒྲོལ་དཀར་ཚང་གི་བུ་མོ་ཚེ་དབང་ལྷ་མོར་འདི་ལྟ་བུའི་སྐད་ངག་
ཅིག་ཡོད་པ་མི་སུ་ཞིག་གི་རྣ་བར་འགྲོ། དུས་རྒྱུན་ཁོ་མོས་སྐད་གསང་མཐོན་པོས་
གླུ་དབྱངས་ལེན་པ་དང་། གད་མོ་དགོད་པ། ཁ་འཁོན་རྒྱག་པ་ལྟ་ཞོག ཐ་ན་སྐད་
ཆ་ལབ་པ་ཡང་ལུང་དམར་སྡེ་བའི་ཕོ་མོ་རྒན་གཞོན་སུས་ཀྱང་ཐོས་དཀའ་བས་
ན། ཚང་མའི་སེམས་སུ་ཚེ་དབང་ལྷ་མོས་ངག་གི་སྒོ་མོ་ཕྱེ་ནས་གླུ་གཞས་ཤིག་
བླངས་འོངས་པ་སེམས་ལའང་དྲན་གིན་མེད་ལ། གལ་ཏེ་བླངས་ནའང་འདི་
འདྲའི་ངག་བདེ་མོ་ཞིག་ཡོད་པ་སེམས་ལ་མ་ཤར།
སྟོད་བྲག་དམར་བྱ་ཚང་ནང་ནས། །
བྱ་གཉིས་རེ་གཉིས་རེ་འཕུར་གི །
ཀན་བྱས་ནས་འཕུར་ན་འདོད་ཀི །
ང་འཕུར་གྲོགས་མེད་ལ་བསྒུགས་ཡོད། །
......
དེ་རིང་བུ་མོའི་མགྲིན་པ་དགའ་སྐྱོ་གང་གི་བདུད་རྩིས་བསལ་བ་མི་ཤེས་
མོད། དྭངས་ཤིང་འགྱུར་ཁུགས་ལྡན་ལ། འཇམ་ཞིང་རྣ་བར་སྙན་པའི་གླུ་སྒྲ་
བར་མཚམས་མེད་པར་ཁོ་མོའི་དམར་མདངས་མངོན་པའི་མཆུ་སྒྲོས་ཀྱི་འབྱེད་
ཉྩ 143 ཉྩ



ཚེ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འཛུམ་དང་བསྟུན་ནས་ཕྱིར་ཐོན་ནའང་། ཁོ་མོའི་ལམ་གྱི་འགྲོ་གྲོགས་ནི་འཇིག་
རྟེན་ན་ཆེས་རྨོངས་ཤིང་རྟུལ་བའི་རང་བཞིན་དུ་གྱུར་ཅིང་ཁལ་གྱི་ཁུར་བོས་ལྕི་
བར་ནོན་པའི་བོང་བུ་གཉིས་མ་གཏོགས་རྣ་བའི་བཅུད་དུ་སེམས་ཤེས་མཁན་
ཞིག་མེད་པ་ནི་ཇི་འདྲའི་ཡིད་ཕངས་པ་ཞིག་རེད་ཨང་།
དགུན་ཟླ་བཅུ་གཉིས་པའི་གྲང་ངར་རུས་རྐང་ལ་ཟུག་པ་དང་མིའི་གདོང་
ལ་རྡེའུ་ཟེགས་ཀྱིས་བརྒྱབ་པ་ལྟར་ཚ་ལམ་ལམ་བྱེད། མདུན་གྱི་བོང་བུ་གཉིས་
ལྕང་ལྕག་གིས་སྐུལ་མི་དགོས་པར་རྔ་མ་གཡུག་བཞིན་རྒྱུག་མ་འདུར་གྱིས་སྡེ་
བའི་ཤར་ཕྱོགས་ཀྱི་ལུང་བའི་མཐིལ་དུ་འཐེན་པའི་ལམ་ཕྲན་གྱ་མ་གྱུ་དེ་དེད་
ནས་འགྲོ་བ་དང་། ཚེ་དབང་ལྷ་མོས་ཧ་ཅང་གོམས་ཤིང་བྱང་བའི་འགུལ་སྟངས་
ཀྱིས་མགོ་རས་ལྗང་ནག་རྙིང་བ་ཞིག་དཀྲིས་པ་དེས་མིག་དང་རྫི་མ་མ་གཏོགས་
གདོང་གི་ཡན་ལག་གཞན་རྣམས་བཏུམས་རྗེས། ལག་གཡས་པ་སློག་པ་སྐྱ་བོ་
ཞིག་གྱོན་པའི་རུམ་གྱི་ཕུགས་སུ་བཏང་བ་དང་། ལག་གཡོན་པ་ཕུ་ཐུང་ནང་
ལ་ཀུམ་ཀུམ་བྱས་ཤིང་ལུས་ཧྲིལ་བོའི་ཤ་རྩ་བསྒྲིམས་ཏེ་གོམ་པ་ཅུང་ཙམ་ཇེ་
མགྱོགས་སུ་བཏང་། ཁོ་མོའི་སེམས་སུ་དུད་འགྲོ་འདི་གཉིས་ལ་ཁ་ལོ་ཕྲན་ཙམ་
ཡང་སྒྱུར་མི་དགོས་པར་འབེན་ལ་འཕངས་པའི་མདའ་མོ་ལྟར་རང་འཐག་ཁར་
འཐེན་འགྲོ་བར་ཡ་མཚན་ཅུང་ཞིག་སྐྱེས་ནའང་། ཁོ་མོའི་དྲན་པ་ནི་དོགས་
ཟོན་ཆེ་བའི་འདབ་ཆགས་ཤིག་དང་མཚུངས་པར་གསང་བ་དེའི་མཁའ་ངོས་སུ་
ལྡིང་སྐོར་ཙམ་རྒྱག་པ་ལས་མང་བོ་མི་དྲན། འཇིག་རྟེན་གྱི་བྱ་བ་མཐའ་དག་ཁོ་
མོའི་འཚོ་གནས་ལ་འབྲེལ་བ་གང་ཡང་མེད་པ་དང་ཁོར་ཡུག་གི་བྱ་དངོས་དང་
འགྱུར་ལྡོག་ཐམས་ཅད་ལའང་ཅི་མི་སྙམ་པའི་གདོད་མའི་བསམ་བློ་ཞིག་ཡ་ཆུང་
དྲན་པའི་དཀྱིལ་དུ་ཉལ་འདུག ཁོ་མོའི་ན་ཚོད་ཀྱི་རྡོག་འགྲོས་མི་ཚེའི་བཤུལ་
144



རྩྭ་ཐང་གི་ཉིན་ཐོ།
ལམ་གྱི་སྣེ་ཀར་སྤོས་ཡོད་མོད། འོན་ཀྱང་རང་ཉིད་འདས་ཟིན་པའི་ལམ་ནས་
ཇི་ལྟར་འོངས་པ་དང་། ཕྱིན་ཆད་ཀྱི་ལམ་དེ་གང་དུ་ཡོད་པ་དང་དེར་ཇི་ལྟར་
འགྲོ་དགོས་པ་སོགས་གཏན་ནས་བསམ་གིན་མེད་ལ། གལ་སྲིད་མི་ཞིག་གིས་ཁོ་
མོར ་ཁྱོད་ཀྱི་འཚོ་ལམ་དེ་གང་ན་མཆིས” ཞེས་དྲིས་ན། ཁོ་མོས་སྣང་དོགས་
མེད་པར “ངའི་ལམ་འདི” ཞེས་རང་གི་རྡོག་སྣེ་ནས་རང་འཐག་ཁར་འཐེན་
པའི་ངོས་མི་སྙོམས་ཤིང་ཁ་ཞེང་ཆུང་བ། ཀྱག་ཀྱོག་མང་བའི་ལམ་ཕྲན་དེ་སྟོན་
ངེས་ཡིན། ཡིན་ནའང་ཁོ་མོའི་སེམས་དེ་ལྟར་བདེ་ལྷོད་ངང་གནས་ཏེ། ནམ་ཟླ་
དྭངས་ཤིང་མཁའ་དབུགས་འཇམ་པའི་སྟོན་ཀའི་མཚན་མོར་རླུང་དང་བསེར་
བུས་ཡོངས་སུ་བཏང་བའི་མཚེའུ་ཞིག་གི་ངོས་དང་མཚུངས་པར་འཇམ་ཞིང་
དྲི་མས་མ་གོས་པར་འདུག གྲམ་པའི་ནང་དུ་རང་འཐག་འཁོར་ཆུ་ཙམ་དབྱར་
དགུན་སྟོན་དཔྱིད་མེད་པར་དལ་བར་འབབ་པ་དང་ཆུ་བོས་སྨད་ཕྱོགས་སུ་དུས་
རབས་ནམ་ཞིག་གི་ནང་སྐྱེས་བུ་བློ་རིག་ལྡན་པ་གང་གིས་རང་འཐག་འདི་ཐོག་
མར་བསྐོར་པ་ནས་བཟུང་སྟེ། མི་ལོ་སྟོང་ཕྲག་དུ་མའི་རིང་ལ་མི་རྣམས་ཀྱིས་དྲན་
རྒྱ་ལས་ཤོར་པའི་གྲམ་སྟོང་ནང་གྲགས་གཡེར་དང་འུར་སྒྲ་མེད་པར་འབབ་པའི་
ཆུ་བོའི་ལོ་རྒྱུས་སྟེང་ཐོག་མར་འགྲོ་བ་མི་ཡི་རིགས་ལ་ཕན་པའི་བྱ་བ་ཕྲན་ཙམ་
བསྒྲུབས་པ་ཡིན་ལ། ཡུལ་འདིའི་མི་རྣམས་ཀྱིས་ཀྱང་རང་བྱུང་ཁམས་འདུལ་
བའི་གོམ་འགྲོས་ཨང་དང་པོ་སྤོས་པ་རེད། བློ་གྲོས་རྣོ་ཞིང་ཐབས་རྩལ་དང་དཔའ་
ངར་ཆེ་བའི་མི་རིགས་ཤིག་ལ་མཚོན་ན་རང་བྱུང་ནི་འཚོ་བ་ཕུན་སུམ་ཚོགས་
པ་དང་བདེ་སྐྱིད་ལྡན་པ་ཞིག་འོང་བའི་གཞི་དང་ཁུངས་སུ་མི་འགྲོ་བ་ག་ལ་སྲིད།
ཡིན་ནའང་རྒྱལ་རབས་ཁྲག་ཁྲིག་གཅིག་གཏོར་གཅིག་འཛུགས་ཀྱི་ཆོ་ག་དུས་
རབས་ཉི་ཤུའི་དཀྱིལ་བར་བསྟར་བའི་དུས་ཡུན་རིང་མོའི་ནང་སྲིད་ལུགས་དང་
ཉྩ 145



ན་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཆོས་ལུགས། ཁྲིམས་ལུགས་སོགས་ལ་འགྱུར་ལྡོག་ཆེན་པོ་རབས་དང་རིམ་པར་
བྱུང་མོད། འོན་ཀྱང་གྲམ་པ་འདིར་བགྲོད་ལམ་འཁྱོག་པོ་ཞིག་བཏོད་ཡོད་པ་ཙམ་
མ་གཏོགས། འགྱུར་ལྡོག་ཆེན་པོ་གཞན་ཅི་ཡང་བྱུང་མེད། །
མཐོ་སྒང་གི་མཁའ་དབུགས་ལ་ཁྱད་ཆོས་ཁྱད་པར་བ་ཞིག་ཡོད་པ་ལོས་
ཡིན། ལོ་རེའི་དབྱར་ཟླ་དྲུག་པའི་ནང་སྡེ་བའི་ལོ་ཏོག་ཐན་པས་གདུངས་ནས་སྙེ་
མ་ཐོགས་ལ་ཉེ་བའི་ཞིང་ཁ་ཐམས་ཅད་སླ་ངའི་ཁ་ལེབ་ཕྱེ་བ་ལྟར་རླངས་པ་དྲོན་
པོ་ཞིག་འཐུལ་འཐུལ་བྱེད་ཅིང་ཞིང་པ་རྣམས་ཀྱི་སེམས་བསྲེགས་ཏེ་འགྲོ་སྡོད་མི་
ཤེས་པར་གྱུར། འོན་ཀྱང་། སྔོ་ཞིང་དྭངས་པའི་གྲམ་ཆུ་འདི་རབ་ཏུ་དགའ་བའི་
རྣམ་འགྱུར་གྱིས་གླུ་དབྱངས་ལེན་བཞིན་འབབ། དེ་ནི་མི་སེར་སྣ་ཅན་གྱི་རྒྱུ་ནོར་
དང་མཚུངས་པར་མི་རྣམས་ལ་ཕན་པ་ཆེན་པོ་མི་འབྱུང་སྟེ། བཏུང་ཆུར་ཁུར་
ཐག་རིང་བ་དང་ཞིང་ལ་ཆུ་འདྲེན་ན་གྲམ་པ་ཟབ་ཅིང་ཞིང་ས་མཐོ་བས་འདྲེན་
ཐབས་བྲལ། དེ་བས་དབྱར་དྲུག་པའི་ནང་དུའང་རང་འཐག་ཁར་རང་འཐག་
འཐག་མཁན་རྒྱུན་མི་ཆད། གྲམ་པའི་ཕར་ཚུར་ནི་ཤན་པ་སྟོབས་ཆེན་ཞིག་གིས་
བཤན་གྲི་རྣོན་པོས་ཕག་ཚོན་པོ་ཞིག་གི་སྒལ་གཞུང་ནས་སོ་སོར་གཤགས་པ་
ལྟར་བྲག་དམར་པོའི་ཁ་སྟོད་དུ་རྡེའུ་ཟེགས་སྐྱ་ཐལ་བར་མངོན་པ་དང་། རྒྱལ་
པོའི་ཕོ་བྲང་གི་ལྕགས་མཁར་ལྟར་གྱེན་དུ་བསླངས་པའི་བྲག་མདུང་གི་རྔམ་
ཟིལ་གྱིས་གྲམ་གཞུང་ལྷག་པར་གཏིང་ཟབ་པ་དང་གུ་དོག་པོར་བཟོས་པས་མི་
དང་སྲོག་ཆགས་གང་ཡིན་ཡང་རང་ཉིད་ཇེ་ཆུང་དུ་སོང་བ་ལྟ་བུའི་སྣང་བ་སྐྱེས།
མིང་གཞན་ལ་ཆོས་བརྩིགས་ནང་ཡང་ཟེར། དངོས་གནས་ཅུང་རྒྱང་རིང་བའི་
ས་ནས་བལྟས་ན་ཆོས་ཀྱི་པོ་ཏི་རིམ་པར་བརྩེགས་པ་དང་གཉིས་སུ་མ་མཆིས།
ཚེ་དབང་ལྷ་མོས་མིག་གིས་ཕར་ཚུར་ལ་རིག་རིག་གིས་ལྟ་ཞིང་གྲམ་པ་འདིའི་
༄༅ 146 རྩྭ



རྩྭ་ཐང་གི་ཉིན་ཐོ། ལ་
ཁྱད་དུ་མཚར་བའི་བཀོད་པས་སྐབས་རེར་ཁོ་མོའི་ལྷོག་ལྷོག་ཏུ་འཕར་བའི་སྙིང་
ལ་འཇིགས་པ་མི་སྟེར་བའི་ཆ་ཅི་ཡོད། བྲག་རྐེད་ན་རྒོད་ཚང་ཞིག་ཆགས་པའི་
འོག་ཞོལ་གྱི་བྲག་ངོས་སུ་བྱ་བྲུན་དཀར་ཤག་གེར་མངོན་པ་ནི་འོ་ཞོ་ཟོ་གང་
བླུགས་པ་དང་འདྲ་ལ། དེའི་གཡས་ཐད་ཀྱི་སྨད་ཆར “ཞིང་ལས་ཐད་ཏ་ཀྲེར་
སློབ་དགོས” ཞེས་པའི་ཁ་གཡང་བྲག་དམར་པོའི་སྟེང་དུ་ཚོན་རྩི་དཀར་པོས་
གཟབ་བྲིས་སུ་བཀོད་པ་དེས་མོ་རང་ལ་ཁོར་ཡུག་གི་བྱ་བར་གསལ་ཆ་ཡོད་པ་
ནས་དེ་རིང་ཡང་མཐོང་བ་ལྟ་བུའི་སྣང་བ་ཞིག་སྟེར། བྲག་རྩེ་ན་དུར་ཕུང་གཉིས་
སྤུངས་པའི་མདུན་ལ་ཤིང་བྱང་རེ་བཙུགས་ཡོད་མོད། དེའི་སྟེང་གི་ཡི་གེ་ཆར་
རླུང་གིས་ཟགས་པས་ཚོན་རྩིའི་ཤུལ་ཙམ་ཡང་མེད། གཞན་པས་བཤད་ཚོད་ལ་
མི་དེ་གཉིས་ཁ་གཡང་དེ་འབྲི་སྐབས་སྟབས་ཉེས་བྱུང་སྐད། ཁོང་གཉིས་ཀྱི་རྣམ་
ཤེས་ཐད་ལ་ད་ལྟ་བཤད་ཚུལ་མི་འདྲ་བ་སྣ་ཚོགས་འབྱུང་བཞིན་ཡོད། ལྷག་པར་
དུ་མཚན་མོར་ལམ་འདི་བརྒྱུད་མྱོང་མཁན་དག་གི་ཁ་ནས་མིས་ཉན་མི་བཟོད་
ཅིང་འཇིགས་སུ་རུང་བའི་གཏམ་དག་ཐོས་ཟེར། དང་ཐོག་ཁ་གཡང་དེ་འབྲི་
སྐབས་ཇི་ལྟར་བྲིས་པ་ཡིན་ནམ། ཁོ་མོའི་བསམ་པར་འབྲི་མཁན་གྱི་རྐེད་པར་
ཐག་པ་རིང་བོ་ཞིག་བརྒྱབ་ནས་བྲག་ཁ་ནས་མར་དཔྱངས་པ་ཡིན་ན་ཆར་བས་
ཀྱང་འཇིག་མི་ཐུབ་པའི་བྲག་སྐྱིབས་སུ་སོང་བའི་ངོས་དེར་སྨྱུ་གུ་སླེབས་སམ། དེ་
ལྟ་བུའི་མི་དཔུང་བ་རིང་བོ་ཅན་ཞིག་ཡོད་དམ། བྲག་རྩ་ནས་ཡར་སྐས་བཙུགས་
པ་རེད་ཅེ་ན་སྐས་རྐང་བརྒྱ་དང་བརྒྱད་ཅུ་ཅན་གྱི་སྐས་འགྲམ་རིང་བོ་དེ་ལྟ་བུ་
ཞིག་གང་ནས་ཁྱེར་འོང་། ཁོ་མོས་གསལ་བོ་ཞིག་མ་ཤེས་ནའང་དེ་འབྲི་མཁན་
གྱི་ཐབས་རྩལ་ལ་སེམས་གཏིང་ནས་ཁས་བླངས་པ་རེད། མི་དེ་གཉིས་ཀྱང་བྲག་
རྐེད་དེ་ནས་མར་ལྷུང་བ་ཞིག་ཡིན་རྒྱུ་རེད་སྙམ་སྟེ་ཁོ་མོའི་སྤྱི་གཙུག་ནས་རྐང་
ཉྩ
47 g



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
མཐིལ་བར་སྐྲག་འདར་ཚ་དྲག་པ་ཞིག་བརྒྱབ། འདི་ལྟ་བུའི་གཅོང་རོང་འཇིགས་
སུ་རུང་ལ་སྐྱི་གཡའ་བ་ཞིག་ཇི་ལྟར་གྲུབ་བམ་ཁོ་མོའི་སེམས་ཁོམ་སོང་བ་ལོས་
ཡིན། བསམས་ཀྱིན་བསམས་ཀྱིན་བྱིས་པའི་སྒྲུང་གཏམ་གྱི་འཇིག་རྟེན་དུ་སོང་།
“ ཨ་ཡེ་རྒན་མོའི་པུས་མོའི་ནང་ནས་ཐོན་པའི་སྦལ་བ་ངུས་པས་ཆར་བ་ཆེན་པོ་
ཟོ་ཁ་ནས་ལྷུག་པ་ལྟར་བབས་པས་འཛམ་བུ་གླིང་གི་ཡུལ་ཁམས་ཤོག་སྐྱ་ཐང་ལ་
བཏང་འདྲ་དེ་རྣམས་ཆུ་ལོག་གིས་ཁུར་ནས་ལ་དང་ལུང་བ། རི་དང་གྲམ་པ་བྱུང་
བ་ཡིན” ཞེས་པ་སོགས་དྲན་ནས་ཁོ་མོས་གྲམ་པའི་ཕྱོགས་བཞི་ལ་ལྟ་བཞིན་
སེམས་སུ་སྐབས་དེར་ཆུ་ལོག་གིས་བྱས་པ་ཡིན་རྒྱུ་རེད་སྙམ།
“ཨུམ—” ཡིག་འབྲུ་མི་གསལ་བའི་ཁ་ཏོན་དབྱངས་སུ་གྱེར་པའི་སྐྱེས་
པ་ཞིག་གི་སྣ་ཁུང་ལས་ཐོན་པའི་སྒྲ་ཞིག་ཚ་བ་ཆེ་བའི་དབྱར་གཞུང་དུ་ཆུ་
སྐྱེས་པད་མའི་མེ་ཏོག་གི་སྟེང་ན་འཕུར་ཞིང་ལྡིང་བའི་བུང་བའི་མགྲིན་གླུ་དང་
མཚུངས་པར་མདུན་ལ་བསེར་བུས་ཁུར་འོངས། ཁོ་མོས་མྱུར་བར་མིག་ཟུང་གྲམ་
པའི་ཕར་ཚུར་གྱི་བྲག་ངོས་ནས་ཕྱིར་བསྡུས་ཏེ་ལམ་ཕྲན་གྱི་སྣེར་འཕངས་ཚེ།
མི་དཀར་པོ་གངས་ཀྱི་ཚ་བོ་འདྲ་བ་ཞིག་གིས་གླང་རྒན་དམར་སེར་རིད་གྱོང་དུ་
སོང་བ་ཞིག་ལ་བོང་སྒ་ཙོག་ཙོག་ཅིག་བསྟད་དེ་མི་ཆེན་གྱི་སྤྱི་བོར་བྱིས་པའི་ཞྭ་
མོ་བསྐོན་པ་ལྟར་ཡེར་ལ་ཁད་བྱེད་ཅིང་། དེའི་སྟེང་དུ་གསོ་སྐྱེ་ལྷན་པ་ཅན་ཞིག་
འཕྲེད་དུ་བཀལ་ཡོད་པ་ནི་དེ་བས་ཀྱང་སྟབས་མི་བདེ་བ་ཞིག་རེད། ཁྱིམ་མཚེས་
རྒད་པོ་སྦྱིན་པས་མགོ་དཀྲི་དམར་པོ་སྣུམ་གྱིས་ཟིན་པ་ཞིག་གིས་དཔྲལ་བའི་
ཕྱེད་དང་རྣ་བའི་རྩེ་མོ་སོགས་བཏུམས་ནས་དཀྲིས་ཤིང་། དེའི་སྟེང་དུ་ཕྱེ་རྡུལ་
བབས་ནས་དཀར་པོར་སྣང་ཕྱིར་མགོ་བོར་སང་རས་ཀྱིས་ཆིངས་བརྒྱབ་པའི་
རྨས་མ་ཞིག་དང་མཚུངས། དུས་རྒྱུན་དམར་ལ་ནག་པའི་གདོང་དེ་རིང་སྐྱ་ཐལ་
རྒྱུ 148



རྩྭ་ཐང་གི་ཉིན་ཐོ། རྒྱུ
སེ། ཆེ་ལ་ཟླུམ་པའི་མིག་ནང་དུ་ཁྲག་བབས་ནས་གཡག་ཐིག་ཞེ་སྡང་ཅན་གྱི་
མིག་ཟུང་ལྟར་དམར་གོར་རེར་བྱེད་པ་ལས་ཁོང་ཉིན་ཞག་ཁ་ཤས་ལ་གཉིད་ཆག་
པ་ཤེས་ཐུབ། ལུས་བོངས་མི་ཆེ་ཞིང་ཅུང་ནང་དུ་སྒུར་བའི་སྟོད་ཀྱི་ཆ་ལ་བོད་ལྭ་
བར་འཚང་ཅན་ཁམ་ནག་ཙོག་པུར་བསྡད་ན་རྐུབ་འོག་ཏུ་མི་ཟིན་པ་ཞིག་གྱོན་
པའི་སྟེང་སྐ་རགས་ལྗང་སེར་རྙིང་བ་ཞིག་བཅིངས་པ་དང་། ལུས་ཀྱི་སྨད་ལ་རྐང་
སྣམ་བར་འཚང་ཅན་ཕྱི་མ་ཤུར་མ་ནག་པོ་བརྒྱབ་པ་ཞིག་གྱོན། རྐང་ལ་རང་གིས་
གཙགས་པའི་རས་ལྷམ་ནག་ནག་ཡུ་ཐུང་ཞིག་གྱོན་འདུག་པས་ལུས་སྨད་ནི་རྒྱ་
མིའི་ཆ་ལུགས་དང་འདྲ་བ་ཞིག་རེད།
་ “ཨ་ཁུ་རང་འཐག་བཏག་གི་སོང་བ་ཡིན་ནམ།” ཚེ་དབང་ལྷ་མོས་དོན་
དག་ཤེས་བཞིན་འཚམས་འདྲི་གཏོང་བ་དེས་བརྩི་བཀུར་མཚོན་གྱིན་ཡོད་དམ།
ཡང་ན་ང་ཚོའི་མི་རིགས་ཀྱི་དཔེ་སྲོལ་ཞིག་ཡིན་པ་མི་ཤེས། གང་ལྟར་ཁ་སྣ་
བཏུམས་པའི་མགོ་རས་ཞིག་ཞོར་དུ་དེ་ལྟར་དྲིས། ཁོ་མོར་ཆུང་དུས་ནས་ཕ་མེད་
པའི་རྐྱེན་ལོས་ཡིན། ཨ་ཁུ་སྦྱིན་པར་རང་གི་ཕ་ལྟར་བཀུར་བ་དང་མདངས་རྩིས་
ལྷག་པར་ཆེ་སྟབས། རང་གི་སྐད་ཆར་འགན་མི་འཁུར་བའི་མི་ཁ་ཅིག་གིས་ཚེ་
དབང་ལྷ་མོ་ཨ་ཁུ་སྦྱིན་པའི་ངོ་སྐལ་ཡིན་ཟེར་གྱིན་ཡོད་མོད། མི་མང་ཚོགས་ས་
ནས་མངོན་སུམ་དུ་ཁས་ལེན་བྱེད་པ་སུ་ལའང་བཤད་རྒྱུ་མེད། མ་མཐར་ད་ལྟའི་
བར་དུའང་དེ་ལྟར་ཡིན། མི་དང་མིའི་འབྲེལ་བ་ནི་སྤྱི་ཚོགས་ཡོངས་རྫོགས་ཀྱི་
འབྲེལ་བའི་སྒྲོག་ལོང་ལྟ་བུ་དང་། གལ་ཏེ་ཁོར་ཡུག་དང་འབྲེལ་བ་ཆད་ཚེ་མི་
བདེ་ཐང་ཅན་ཞིག་གི་ཁྲག་རྩའི་ནང་བཞུར་བའི་ཁྲག་རྒྱུན་ཆད་པ་དང་གཉིས་
སུ་མ་མཆིས། ཚེ་དབང་ལྷ་མོ་མ་བུ་གཉིས་དང་ཨ་ཁུ་སྦྱིན་པའི་བར་གྱི་འབྲེལ་བ་
ལྐོག་གྱུར་པ་དེ་རྒན་གཞོན་གསུམ་པོའི་སེམས་ཀྱི་ཡོལ་བའི་ངོས་སུ་མངོན་པར་
༄༅ 149ཉྩ



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
བཀོད་པའི་གཟུགས་བརྙན་ལྟར་གསལ་ནའང་ཐང་། མ་སྨད་གཉིས་ལ་དོན་དག་
ཆེ་མ་ཆུང་གསུམ་གང་འདྲ་ཞིག་བྱུང་ཚེ་ཨ་ཁུ་སྦྱིན་པར་བློ་འདྲི་བྱེད་ཀྱི་ཡོད་པ་
དང་། ཨ་ཁུ་སྦྱིན་པས་ཀྱང་རང་གི་དོན་བྱ་ལས་ད་དུང་གཙིགས་ཆེན་བྱེད་པས་
ཁོང་གི་བཟའ་ཟླས་རྒྱུན་པར་བཟའ་སྡུག་བྱེད་གིན་ཡོད་ལ། སྐབས་འགར་ཁྱིམ་
ཚང་ནང་གི་དངོས་པོ་ཁ་ཤས་གར་བཞག་གི་ཡུལ་བརྗེད་དེ་མ་རྙེད་ཚེ། ཨ་ཁུ་
སྦྱིན་པར “ཁྱོད་ཀྱིས་འོག་ལ་བརྗེས་པ་རེད” ཅེས་རྣ་བར་གཟན་པའི་འཁོན་ཁ་
བསླངས་པར་མ་ཟད། ཁྱིམ་མཚེས་ཚང་ལ་སྒོ་རྒྱུག་ཏུ་འགྲོ་བཞིན་ཡོད་མོད། འོན་
ཀྱང་ཉིན་ཁ་ཤས་འདས་རྗེས་དུ་སྨུག་ནམ་མཁར་ཡལ་བ་ལྟར་དོན་དག་དེ་ཚར་
འགྲོ་བ་དང་། ཡང་ཉིན་ཁ་ཤས་འགོར་རྗེས་སླར་ཡང་འབྱུང་གིན་ཡོད། གཞེས་
ནིང་ལོར་འགན་འཁྲི་ལམ་ལུགས་སྤེལ་བ་ནས་བཟུང་ཚེ་དབང་ལྷ་མོ་ཚང་གི་
ཞིང་ལ་འཕྲུ་སློག་དང་ཆུ་སྲུང་རྐ་སྲུང་སོགས་ལ་འགྲོ་བའི་སྐྱེས་པ་ཕོ་ཡི་ལས་ཀ་
རྣམས་ཕལ་ཆེར་ཨ་ཁུ་སྦྱིན་པས་ཁས་ལེན་བྱས་ཡོད་པ་འདྲ། །
“ཡིན་ཡ—རྩམ་པ་འཐག་གི་སོང་བ་ཡིན། ཁྱོད་ཚང་རང་འཐག་ལ་འགྲོ་
བཤད་མེད་ལ། དེ་མིན་ན་ངས་ཉིན་རེ་གཉིས་ལ་བསྒུགས་ཀྱང་ཅི་སྐྱོན………”
ཞེས་ཚེ་དབང་ལྷ་མོར་ལན་བཏབ་པ་དང་། ཐེངས་འདིའི་ལས་ཀར་རོགས་རམ་
བྱེད་མ་ཐུབ་པར་འགྱོད་པ་ཅུང་ཙམ་སྐྱེས།
“དེང་སང་ནམ་ཚ་དགུན་འཁྱག་ལ་ཁྱོད་བུ་མོ་ལོ་ཆུང་ཞིག་རང་འཐག་
ལ་མངགས་པ་ཉེན་ཁ་ཆེ་བས…-ཁྱོད་ཀྱི་ཨ་མ་ཨུམ– དེ་རིང་ནངས་ཁའི་
རང་འཐག་ཁ་རྙོག་ཟིང་ཆེ་བའི་ཁར་རང་འཐག་པ་མང་བས…དཀའ་མོ་རེད་
ཡ—” ཨ་ཁུ་སྦྱིན་པའི་གདོང་ལ་སེམས་ཁུར་གྱི་མདངས་ཤིག་ཤར་ཞིང་མགོ་བོ་
འཕྲེད་དུ་གཡུག་བཞིན་དེ་ལྟར་སྨྲས། །
T
ལ་རྨང
ཉྩ 152



རྩྭ་ཐང་གི་ཉིན་ཐོ། ཧ
“དཀའ་ལས་ཅི་ཡོད། ང་སོང་ནས་བསྒུགས་ཆོག” ཚེ་དབང་ལྷ་མོས་
སྣང་དོགས་མེད་པར་སྨྲས་པར་ཨ་ཁུ་སྦྱིན་པས་སྨིན་མའི་བར་ལ་གཉེར་མ་
འགའ་བསྡུས་ཏེ་ཧ་ལམ་ཁོས་བརྗེད་སོང་བའི་འདས་དོན་ཞིག་ཕྱིར་དྲན་བྱེད་
པ་ལྟར། “གོ་ཚོད་ལ་ན་ནིང་ཧོར་གཙང་ཁོག་གི་སངས་རྒྱས་སྐྱབས་ཀྱིས་ལྕགས་
ཀྱི་རང་འཐག་ཆུས་བསྐོར་མི་དགོས་པ་བཏག་ཚད་མགྱོགས་པ་དང་། འཐག་
མཁན་ལ་དཀའ་ལས་མེད་པ་ཞིག་བསྐོར་ཡོད་ཚོད་བཤད་པས། ཁྱོད་དེར་སོང་
ན—”
“ངས་ད་བར་དུ་ལྕགས་ཀྱི་རང་འཐག་ཅིག་མཐོང་མ་དགོས་ཐོས་ཀྱང་མ་
མྱོང་བས། ཨ་ཁུ། ཁྱེད་ཀྱིས་བཤད་ན་དེ་ཆུ་མི་དགོས་པར་ཇི་ལྟར་བསྐོར་པ་རེད།
མི་མང་བོ་ཞིག་གིས་འཐེན་རོགས་བྱེད་དགོས་སམ།” ཚེ་དབང་ལྷ་མོས་མིག་ལ་
ཡ་མཚན་གྱི་འོད་འཁྱུག་བཞིན་དྲིས། “མིའི་འཐེན་རོགས་ཨེ—གླེན་མ་འདི།
དེ་འཕྲུལ་ཆས་ཀྱིས་བསྐོར་པ་རེད།” ཨ་ཁུ་སྦྱིན་པའི་ཀླད་པའི་ནང་ལྕགས་ཀྱི་
རང་འཐག་གི་དོན་སྤྱི་མག་མོག་ཅིག་དང་ཚོད་བགམ་གྱི་དབྱིབས་གཟུགས་ཤིག་
ལས་མེད་ནའང་ཧ་ཅང་རྒྱུས་མངའ་ཡོད་པ་ལྟར་སྨྲས།
“སོང་སོང་། ཁྱོད་དེར་འཐག་གི་སོང་དང་ཧ་ཅང་སྟབས་བདེ་རེད” ཅེས་
བཤད།
“མིན། མིན། ཨ་མས་དེར་མ་འགྲོ་ཟེར་གི” ཚེ་དབང་ལྷ་མོས་ཀྱང་བཞིན་
མདངས་འགྱུར་བཞིན་སྨྲས། །
ཨ་ཁུའི་གདོང་གི་ཐེ་ཚོམ་གྱི་གཡའ་ཕྱེད་ཙམ་དག་སྟེ “འོ–ཅི་ཕྱིར”
ཞེས་སྔོན་ནས་ཤེས་ཡོད་པ་ལྟར་དྲིས།
“ཨ་མས་བཤད་ན། གཞན་གྱིས་ཟེར་ཚོད་ལ་ལྕགས་ཀྱི་རང་འཐག་གིས་
ཆུ 157 རྒྱུ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
བཏགས་པའི་ཕྱེ་ལ་བྲོ་བ་མེད་པ་དང་བཀོལ་སྣ་ཐུང་བ། ཟོས་ན་ལྟོ་བར་མི་ཁམས་
ཤིང་གྲོད་པ་ལྟོགས་སླ་བས་བཏག་མི་རུང་ཟེར” ཞེས་པར། ཨ་ཁུ་སྦྱིན་པས་ཅང་
མི་སྨྲ་ཡང་དེ་ཡིན་ཚུལ་གྱིས་མགོ་བོ་ཅུང་ཙམ་ནང་དུ་གུག་པ་རེད།
དངོས་གནས་བག་མ་མ་མཐོང་བར་ཡག་བཙོག་གཏམ་པ་ལྟར་ཉེས་སྐྱོན་
སྣ་ཚོགས་འདོགས་པའི་མི་ཁ་དབྱར་དུས་ཀྱི་ཐོག་སྒྲ་ཞིག་དང་མཚུངས་པར་ས་
ཁུལ་འདིའི་མཁའ་ངོས་སུ་འུར་འུར་བསྒྲགས་གཤིས། དངུལ་དཀར་པོ་རིན་དུ་
འཇལ་ནས་གྲོང་ཁྱེར་གྱི་བཟོ་གྲྭ་ནས་རི་གྲོང་དུ་གདན་འདྲེན་ཞུས་པའི་ལྕགས་
ཀྱི་རང་འཐག་དེ་དེ་རིང་ཡང་ཁ་སྐམ་པོ་དང་ཁོག་སྟོང་བར་ལུས་ཡོད་པ་ལོས་
ཡིན། དེ་མིན་ན་རང་འཐག་ཁར་རྟ་དང་དྲེལ། བ་གླང་དང་བོང་བུ་སོགས་ཁལ་མ་
རིགས་མི་གཅིག་པ་རྣམས་རང་འཐག་གི་རྡོ་ཟད་པོ་འགའི་ཁུང་མིག་ལ་བཏགས་
ཡོད་པ་འདི་ཅི་ཡིན་ནམ།
ཁང་མིག་གཉིས་ཙམ་ལས་མེད་པའི་རང་འཐག་སྤྱི་ཁྲི་བརྒྱ་ལྷག་གི་ས་
ནས་མཐོང་འཕྲལ་འབྲོག་པའི་སྦྲ་ནག་ཞིག་བསྒྱིངས་པ་དང་མཚུངས་ཀྱང་།
ཞིབ་ཏུ་བལྟས་ན་ཅུང་མཐོ་ཞིང་སྦྲ་ལྟར་ནག་རྐྱང་བ་ཞིག་མིན། སྤྱིར་རང་འཐག་
གི་བདག་པོ་ལུང་དམར་སྡེ་བ་ཡིན་ཡང་མཐའ་འཁོར་གྱི་རི་གྲོང་ལ་ལའི་དུད་
ཁྱིམ་ཚོས་ལམ་ཐག་ལ་མི་འཛེམ་པར་རང་འཐག་འདིའི་བཟང་ཆ་གླེང་བཞིན་
འདིར་འོང་གིན་ཡོད་དེ། དེ་རིང་ཡང་རང་འཐག་པ་རྣམས་གཉིས་རེ་གསུམ་རེ་
བཞིན་འདུས་ནས་གང་འདོད་སྨྲ་བར་བལྟས་ན་ལྕགས་ཀྱི་རང་འཐག་གི་ཉེས་
སྐྱོན་བགྲང་བཞིན་པ་འདྲ། ཚེ་དབང་ལྷ་མོ་མི་རེ་གཉིས་ཤིག་ལ་ཆ་ཡོད་ཡིན་
མོད། འོན་ཀྱང་ཁོ་ཚོས་ཁོ་མོར་ཁལ་འབོགས་རོགས་བྱེད་དགོས་པར་འཛེམ་
པའམ་གང་ཡིན་མི་ཤེས་ཏེ། གང་ལྟར་ཀྱང་མ་རིག་ཁུལ་བྱས་ནས་བསྡད། ངོ༌
152



རྩྭ་ཐང་གི་ཉིན་ཐོ། རྒྱུ་
མ་ཅི་ཁག་འདི་ལྟ་བུའི་གྲང་འཁྱག་གི་ནང་ནས་ལག་པ་ཕྱིར་བསྲིང་རྒྱུ་དཀའ་
མོ་རེད། མི་ཆ་མེད་དག་གིས་རྣམ་འགྱུར་ངན་པ་ཅི་ཡང་མི་སྟོན་ནའང་། མིག་
མདངས་ལས་ཧ་ལམ “སྔོན་མས་མ་བཏགས་གོང་ལ། རྗེས་མ་སླེབས། ད་ཐེངས་
ཀྱི་བྱ་བ་འདི—” ཞེས་ཟེར་བ་འདྲ། ཚེ་དབང་ལྷ་མོས་རང་གིས་མ་གོ་རུང་མགོ་
བོ་བྲང་གར་སྨད་པའི་འགུལ་སྐྱོད་ཀྱིས་གཞན་པས་སྐྱོན་འཛུགས་ཁས་ལེན་
བྱེད་པ་དང་མཚུངས། འཇིག་རྟེན་ཁ་དཔེར “མི་ངོར་མི་ལྟ་རུང་ལྷ་ངོར་ལོས་
ལྟ།” ཟེར་བ་ལྟར་རང་འཐག་གཉེར་བ་འཇིགས་བྱེད་ཀྱིས་ཚེ་དབང་ལྷ་མོར་ཁལ་
འབོགས་རོགས་བྱས། ཁོའི་རྫི་མ་དང་སྨིན་མ། སྨ་ར་ཐམས་ཅད་ཕྱེ་རྡུལ་གྱིས་
དཀར་པོར་བསྒྱུར་པའི་གདོང་ལ་ཅུང་ཁག་པོའི་ཉམས་ཤིག་འཆར་བཞིན ་ཉིན་
ཁ་ཤས་ལ་སྒུག་དགོས་པ་འདྲ། གལ་ཏེ་ཨ་མས༌ཁྱོད་ཕྱིར་སོང་ཡང་ཆོག། ཁྱོད་
ཀྱི་མཚམས་སུ་སླེབས་ཚེ་ངས…..” ཞེས་ཐན་ཐུན་ཞིག་སྨྲས་ཤིང་ཚིག་རྔ་མ་
བུད་གོང་ལ་ཚེ་དབང་ལྷ་མོས་རྟབ་རྟབ་པོར “མིན། མིན། ངས་བསྒུགས་ཆོག
ངས་བསྒུགས་ཆོག” ཅེས་ཞུ་བ་ཞུས་པའི་ཚུལ་གྱིས་སྨྲས་པ་དང་། རང་འཐག་
གཉེར་བས་ཅང་མི་སྨྲ་བར་སྐྱེ་མོ་ཕྲག་པར་བླངས་ཏེ་རང་འཐག་ནང་དུ་ཁུར།
ཉི་མའི་དཀྱིལ་འཁོར་འོད་སྣང་འཚེར་བའི་གོང་བུ་ཞིག་དང་མཚུངས་
པར་མདུན་གྱི་བྲག་ཁ་ནས་ཕར་འདྲིལ་བ་དང་། རང་འཐག་ཁའི་བསེར་བུ་ཇེ་
འཁྱག་དང་ཇེ་དྲག་ཏུ་སོང་། ཚང་མས་རང་རང་གིས་ཁྱེར་བའི་ཐལ་གོར(ཐལ་བ་
ཚ་མོའི་ནང་བསྲེགས་པའི་འཁུར་བ)དང་ཅོང་རྡོག་ཕྱིར་བཏོན་ཏེ་སྐམ་ཟ་བྱས།
བུད་མེད་བྱིས་པ་ལོ་གཅིག་ཙམ་པང་བ་ཞིག་གིས་དུ་བ་སྔོ་ལིང་ལིང་བྱེད་བཞིན་
སླ་ང་ཁ་ཆག་ཅིག་གི་ཞབས་ལ་རྟ་སྦྱང་དང་ཨོང་བ་འབུད་ཀྱིན་འདུག ས་ཆ་
འདིར་བུད་ཤིང་མ་དགོས་རྩྭ་ལྡུམ་ཡང་བཏུ་རྒྱུ་མེད། རང་འཐག་གཉེར་བས་ལྕི་
རྒྱུ 153



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
བ་དང་རྟ་སྦང་ཉི་མར་བསྐམས་ཏེ་ལོ་ལོན་རྒན་པ་དང་བྱིས་པ། བུད་མེད་སོགས་
རང་འཐག་ཏུ་འོངས་ན་ཇ་དང་ཆུ་ཁོལ་འདྲ་བསྐོལ་ནས་སྐོམ་སེལ་བར་བྱེད། ས་
སྲོད་ལ་སླེབས་པས་ཚང་མ་རུས་སྦལ་གྱིས་ཡན་ལག་བསྐུམས་པ་ལྟར་འཁུམས་
ནས་འདུག དབུགས་འབྱིན་རྔུབ་ཀྱང་དཀའ་བའི་ཁང་མིག་ཆུང་ངུའི་ནང་རང་
འཐག་གི་འཁོར་སྒྲ “ཝང་ཝང” དུ་གྲགས་པ་གླང་རྒན་ལོ་ལོན་ཞིག་གིས་འཆི་
སྐད་རྒྱག་པ་དང་འདྲ། །
“དོ་དགོང་ཡང་དམྱལ་བའི་འཕྲང་ལ་ཐེངས་ཤིག་འགྲོ་དགོས།” སྐྱེས་པ་
ཞིག་གིས་སྒོ་ལེབ་ནང་དུ་ཁྱེར་འོང་ཞོར་དུ་དེ་སྐད་སྨྲས། སྒོ་འགྲམ་དང་ཡ་ཐེམ་
མ་ཐེམ་ཐམས་ཅད་ཟད་ནས་ཆག་གྲུམ་དུ་སོང་བའམ། འདི་ལྟའི་དགུན་འཁྱག་
ལ་ཁ་ལག་སྲོ་སྤྱད་བྱས་པ་གང་ཡིན་མི་ཤེས། སྒོ་ལེབ་གཅིག་པུ་རྐྱང་རྐྱང་དུ་ལུས་
འདུག མཚན་མོར་སླེབས་ཚེ་སྒོ་ལེབ་ལ་ནང་ཕྱོགས་སུ་རང་འཐག་ཅིག་གི་ཐོག་
རྡོ་ཟད་པོ་ཕྱེད་ཀ་ཞིག་ཡོད་པ་དེས་གཏད་བརྒྱབ་སྟེ་བསེར་བུ་འགོག་ཐབས་བྱས།
ཚེ་དབང་ལྷ་མོས་སྒོའི་ཕར་ཚུར་གྱི་སྲུབས་ཀ་དང་། ཁང་བའི་ངོས་ཀྱི་གདུང་མ་
དང་ལྕམ་དྲལ་གྱི་བར་སྲིབ་ལ་ཟར་རྩྭ་དང་སྐྱེ་ཧྲུལ། སློག་ཧྲུལ་ལས་གཞན་ད་
དུང་ལྷན་ཆད་རྙ་རྙིང་ལག་པར་ཐོགས་ཚད་ཅིག་གཅུས་ལོག་བྱས་ནས་བརྫངས་
ཡོད་པ་མཐོང་བས་རང་དབང་མེད་པར་གྲང་འདར་ཞིག་བརྒྱབ། །
རང་འཐག་ནི་གྱང་རྩའི་རྒན་མོའི་ལག་གི་མ་ཎི་ལྟར་དལ་བྲེལ་མེད་པར་
འཁོར་བ་དང་གཉེར་བ་འཇིགས་བྱེད་འབུ་མེ་ལྕེབས་ཤིག་དང་མཚུངས་པར་
རང་འཐག་གི་མཐའ་རུ་འཁོར་འཁོར་བྱེད། རང་འཐག་འཁོར་སྒྲའི་ནང་བྱིས་
པའི་ངུ་སྐད་ཀྱི་གདངས་མི་མཐོ་ཞིང་རོལ་ཚིགས་ལྡན་པ་ཞིག་སྒྲོག་པས་ཚང་མ་
གཉིད་དུ་སྐུལ་བར་བྱེད། དུས་ཚོད་ག་འདྲ་ཞིག་འགོར་བ་མི་ཤེས་མོད། བྱིས་པའི་
# 154



ལ་
རྩྭ་ཐང་གི་ཉིན་ཐོ།
ངུ་མཚམས་ཆད་པ་དང་མཉམ་དུ་རང་འཐག་གི་འཁོར་མཚམས་ཀྱང་བཞག་པ་
རེད། གཉེར་བ་འཇིགས་བྱེད་དང་གསར་བུ་རྐང་གྱོལ་གཉིས་ཀ་སྒྲོན་མེའི་འོག་
ཡོམ་ཡོམ་བྱེད་ཅིང་ཚང་མས་ཁོང་གཉིས་ཀྱི་ལུས་སྟེང་གི་སློག་སྐྱ་ཆེན་པོ་དེར་
བལྟས་ནས་རང་གི་འཁྲིས་སུ་འོང་བར་རེ་བ་བྱེད།
“ཨ་ཕའི་རོ། ད་ཆུ་ཚོད་གཅིག་ཙམ་ལ་འཁོར་ན། ངས་བཏགས་ནས་
ཚར་རྒྱུ་རེད། ” ཤ་སྐམ་རུས་སྐམ་དུ་སོང་བའི་གདོང་ལ་ནམ་ཡང་སྡུག་གི་གླང་
བོ་ཞིག་ཚེ་ཉལ་བྱས་པའི་ཕོ་གསར་དེ་འཐེང་བཞིན་རང་འཐག་གི་མཐའ་ཡི་ཕྱེ་
རྣམས་ཕྱོགས་གཅིག་ཏུ་འཕྱག་ཞོར་དུ་སླར་ཡང་གཉེར་བ་ལ “གཞེས་ནིང་ལོའི་
དགུན་འཁྱག་ལ་བྲག་དམར་པོའི་དཀྱིལ་ནས་ཚུར་བླངས་པའི་ཆུ་མགོ་དེས་གོ་
སེན་མོ་ཙམ་ཡང་མི་ཆོད་དམ” ཞེས་སྨྲས་པར། འཇིགས་བྱེད་ཀྱིས་སྐད་དམའ་
མོས “སྐད་མ་རྒྱག གཞན་པ་གཉིད་ལས་དཀྲོག་རྒྱུ་རེད། དེས་གོ་ལོས་ཆོད།
དགུན་ཟླ་གསུམ་པོའི་ནང་ཆེས་འཁྱག་པའི་ཞག་མ་བཅུ་ཁ་ཙམ་ལ་མ་གཏོགས་
འཁོར་ཐུབ་པ་ཡིན།”
“རེབ་དེར་རོ་ཆུ་དེ་ལེན་པའི་ཆེད་དུ་ཅུང་ཙམ་མིན་ན
ཧིན.….ང་གཤིན་རྗེ་ཆོས་རྒྱལ་ལ་འཚམས་འདྲིར་སོང་།” གསར་བུ་དེས་ཧ་
ཅང་ཕངས་སེམས་ཆེན་པོས་སྨྲས་པ་དང་ཡང་དངན་པ་རིང་བོ་ཞིག་འཐེན་
ནས “འདི་ལྟར་གསོན་པ་ལས་ཤི་ན་བཟང་། ད་ཐེངས་ཀྱི་མི་ཚེ=ཚར་སོང– དེ་
མིན་ན…...” ཁོ་ཞེ་སྡང་གིས་ལྐུགས་པར་གྱུར་ཅིང་། མཐར་ཤུགས་རིང་ཞིག་
དང་མཉམ་དུ་སྒྲོན་མེར་ཕུ་བཏབ་སྟེ་ཁོང་ཁྲོ་བརྒྱད་ཅུ་ཐམ་པ་དེ་དཀར་མེའི་
སྟེང་དུ་ཕུད། རང་འཐག་གཉེར་བས་གདུང་སེམས་ཀྱི་སྐད་གདངས་ཅུང་འདར་
བཞིན “རེད་ཡ། རེབ་དེར་ཨ་ཁུ་དཔོན་རྒན་གྱི་ཁ་ཉན་མེད་ན། ” ཁོང་ཐེ་
155



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཚོམ་ཞིག་བྱས་ཏེ་མུ་མཐུད་དུ “དོན་རྐྱེན་འདི་བྱུང་མེད་ནའང་ཐང་།
“ཉིན། དཔོན་རྒན–ཧོན་རྒན་དེ་མིན་ན་ཅི་ལ་བྱུང་། བྱུང་མེད་པ་ཁོ་
ཐག་ཡིན། གལ་ཏེ་བྱུང་ཡང་ངའི་རྐང་བ་ཚད་འདིར་ཅི་ལ་ལྟུང ” ཞེས་
མཇུག་གི་ཡིག་འབྲུ་འགའ་ཕྱིར་བཙིར་བ་ལས་ངུ་ངག་གི་གདངས་ལྕི་ཞིང་སྐད་
ཅུང་འདར་བ་དང་། ཁོས་ཞ་ནས་ལོ་ཁ་ཤས་ཕྱིན་པའི་རྐང་བར་རེག་བཞིན་སྨྲས་
པ་རྟོགས་ཐུབ།
ཁང་མིག་ནང་གི་མི་ཚང་མས་ཁོང་གཉིས་ཀྱིས་ཁ་ཏ་གསལ་བོར་ཐོས་
པར་མ་ཟད། དོན་རྐྱེན་འདིའི་མགོ་མཇུག་རྣམས་སེམས་ན་ཁྲིགས་ཁྲིགས་ཡིན།
འོན་ཀྱང་དེའི་སྐོར་གྱི་ཁ་ཚིག་ཙམ་མ་དགོས་སྤྱིར་བཏང་གི་སྐད་ཆ་ལབ་མཁན་
ཡང་གཅིག་ཀྱང་མེད་པར་འཇམ་ཅག་གེར་འདུག ད་ཅི་ད་དུང་སེམས་གསོ་
བྱེད་པའི་གཉེར་བའང་གཉིད་ལ་ཞུགས་པའམ་ལྐོག་ཏུ་མཆི་མ་འདོན་པ་གང་
ཡིན་མི་ཤེས། གློ་བུར་དུ་དབུགས་ཆད་པ་ལྟར་གྲག་འགུལ་ཅི་ཡང་མེད་པར་གྱུར།
གཞེས་ནིང་ལོའི་དགུན་ཁར་སྡེ་བའི་ནང་གི་རྒན་རབས་པ་ཚོགས་ནས་
ལུང་དམར་སྡེ་བའི “ཁྱད་ནོར” ཏེ་རང་འཐག་དགུན་འཁྱག་གིས་མི་བསྡམས་
པའི་ཕྱིར། ཕ་གིའི་བྲག་སྐེད་ནས་འབབ་པའི་ཆུ་མགོ་དེ་ཚུར་ལེན་པའི་གྲོས་
མགོ་བཏོན་པ་དང་། དེ་མུར་ལས་མགོ་བརྩམས་ཏེ་ཆུ་རྐ་གཤགས་པ་རེད། ཏན་
ཏན་སྐབས་དེར་ཨ་ནེ་ཚེ་སྐྱིད་ལ་སྨྱོ་འཕར་ནས་མི་བཤད་དགུ་བཤད་བྱས་པ་
དང་། ཨ་ཁུ་དཔོན་ལ་ཞུས་པར་ས་འདི་བཙན་ཚུལ་དང་གཉན་ཚུལ། ཨ་ནེ་
ཚེ་སྐྱིད་ཀྱི་སྨྱོ་དེ་ས་བདག་དང་ཆུ་བདག་ལ་གནང་བ་ཙམ་ཡང་མ་ཞུས་པར་
རྐ་བརྐོས་པས་ལན་ཟེར་བ་དང་། ཉིན་ཞག་གསུམ་ལ “གནང་ཞུའི” རིམ་གྲོ་
བསྒྲུབས་རྗེས་ད་དུང་དེང་སང་གི་ཡོ་བྱད་གསར་བ་སྤྱོད་མི་ཆོག་ལ། གལ་ཏེ་
བས་ལ
# 156



རྩྭ་ཐང་གི་ཉིན་ཐོ། རྒྱུ
བཀོལ་ན་འདི་ལས་ཀྱང་ཚབས་ཆེ་བའི་ཆག་སྒོ་འོང་ཉེན་ཡོད་ཅེས་ལུང་བསྟན་
གནང་བས་མ་གཞིར་འགས་སྨན་གྱིས་འགད་ཐེངས་གཅིག་གིས་འགྲུབ་ཐུབ་
པའི་ལས་ཀ་མཐར་མིའི་ལག་པ་ཟུང་ལ་བརྟེན་ནས་གཟའ་འཁོར་གཉིས་ལ་
བརྐོ་དགོས་པ་བྱུང་། ཐེངས་འདིའི་རྐ་བརྐོ་བའི་ངལ་རྩོལ་ཁྲོད་ཆོས་སྐྱོང་ཐར་
གྱི་རྐེད་པའི་འདོགས་ཐག་ཆད་དེ་བྲག་ནང་དུ་ལྷུང་སྟབས་རྐང་བ་ཡ་གཅིག་
བཅག་པ་རེད།
འཇིག་རྟེན་རྒན་པོས “རྟ་ཆག་འབྱོར་བ་མེད། མི་ཆག་ཤི་བ་མེད” ཅེས་
པའི་གཏམ་ལ་བློ་གཏད་ནས་མི་འདུག་པར་མྱུར་དུ་སྨན་ཁང་དུ་བསྐུལ་ཏེ་སྨན་
བཅོས་བྱས་པ་ཡིན་ན། ད་ལྟའི་ཚད་ལ་མི་འགྲོ་མོད། འོན་ཀྱང་ཨ་ཁུ་དཔོན་རྒན་
གྱིས་ནད་གྲོགས་དང་བར་བགེགས་མ་སེལ་བར་སྨན་ཁང་གང་ལ་བསྐྱལ་རུང་
དྲག་རྒྱུ་ཕར་ཞོག ཞ་རྒྱུའི་ཉེན་ཁ་ཡོད་ཚུལ་གསུངས་པའི་གཏམ་ལ་མ་ཉན་པར་
མྱུར་དུ་སྨན་ཁོང་ལ་བསྐྱལ་ཏེ་སྨན་བཅོས་བྱས་པ་ཡིན་ན་ད་ལྟའི་ཚད་ལ་འགྲོ་མི་
སྲིད་ནའང་། མི་སེམས་རྡོག་པོ་འདི་གཞན་པའི་ཁ་རྗེས་མི་འབྲངས་པ་སུ་ཡོད།
ལྷག་པར་དུ་དཀའ་ཁག་ལ་ཐུག་པའི་དུས་སུ་དེ་འདྲ་ཡིན། ཆོས་སྐྱོང་ཐར་གྱི་ཕ་
རྒན་གྱིས་ཨ་ཁུ་དཔོན་རྒན་གྱི་ངག་ལྟར་བདུན་ཕྲག་གཉིས་ལ་རིམ་གྲོ་བསྒྲུབས་
རྗེས། ད་གཟོད་སྨན་ཁང་དུ་ཁྱེར་ནའང་། འཕྱིས་དྲགས་པས་དེ་རིང་གི་རྗེས་ཤུལ་
འདི་མི་ལུས་ཀ་མེད་དུ་གྱུར། དེ་ནས་བཟུང་ཆོས་སྐྱོང་ཐར་ཡན་ལག་གི་ཆག་
སྐྱོན་ལས་སེམས་ནང་གི་རྨ་ཁས་མནར་ནས་ལུས་སྟོབས་ཉམས་ཤིང་ཤ་ཟད་རུས་
སྐམ་དུ་སོང་བ་མ་ཟད་ཞེ་སྡང་ཇེ་ཆེ་དང་ཁྲོ་ཁ་ཇེ་ཚ་རུ་སོང་། །
ནམ་ལངས་ནས་ཆུ་ཚོད་བཅུ་གཅིག་ཙམ་ལ་སླེབས་ནའང་། གྲམ་པའི་
ནང་ལ་ད་སོ་མ་ཉི་རྩེ་བརྒྱབ་པ་ཡིན། ནམ་ཟླ་དགུན་འཁྱག་ཡིན་ཡང་དེ་རིང་གི་
ཉྩ 157 ཧཱུྃ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཉི་འོད་ལྷག་པར་གསལ་ཞིང་སེར་ཐིང་ཐིང་དུ་ཁྱབ། ཕ་གིའི་བྲག་རྩར་དར་འོག་
བརྒྱུད་ནས་འབབ་པའི་ཆུ་སྒྲས་བྲག་ཅ་འཁོར་བར་བྱེད།
གཉེར་བས་སློག་སྐྱ་གཡེང་ཤམ་བྱས་ནས་སྒོར་བུད། ཡར་ལྟ་མར་ལྟ་ཞིག་
བྱས་རྗེས། སེམས་ལ་ངར་ལངས་ཏེ “ཡ—ཚང་མ་ལོངས། དར་སྤྲུག་གི་འགྲོ།
ལོངས་ལོངས། དར་སྤྲུག་གི་འགྲོ” ཞེས་སྐད་བརྒྱབ། རང་འཐག་ཁ་ན་འཇོར་དང་
ལྕགས་ཁེམ་ཟད་པོ་རེ་མ་གཏོགས་ཡོ་བྱད་གཞན་མེད་ནའང་རང་རང་གི་ཕན་
ཁེར་རག་ལས་ཡོད་པ་ལོས་ཡིན། ཚང་མས་རང་འགུལ་གྱིས་དབྱུག་པ་དང་ཐོ་
བ་སོགས་དར་སྤྲུག་ཐུབ་པའི་ལག་ཆ་རེ་བཙལ་ནས་རང་འཐག་རྐ་ཁར་བསྐྱོད།
དུས་ཡིན་རིང་བོ་ཞིག་ལ་ཏིང་སྒྲ་དང་ཆོམ་སྒྲས་ལུང་བ་འགས་པ་དང་མཚུངས།
ད་ལྟ་དར་སྤྲུགས་ཏེ་ཆུ་ལམ་ཕྱེ་བ་འདྲ། རང་འཐག་ནི་རྒད་པོ་ལོ་ལོན་སོ་
མེད་ཅིག་གིས་སྲན་མ་མུར་བ་ལྟར་འཁོར་བ་དང་། མིའི་སེམས་ལ་ངལ་བ་དང་
དུབ་པའི་སྣང་བ་ཞིག་སྟེར་བའི་སྒྲ་ཉོག་རིང་བོ་ཞིག་གི་ཁྲོད་དུ་ཚེ་དབང་ལྷ་མོ་
དང་བུད་མེད་བུ་ཁྱེར་དེ་གཉིས་ཀྱིས་ཉིན་ཁ་དྲོད་ས་ཞིག་བཙལ་ནས་ཉི་མར་
བསྲོ་རུ་སོང….....
(1988ལོའི《སྦྲང་ཆར》དེབ་དང་པོ་ལས་བདམས)
ཉྩ 153 ཉྩ



རྩྭ་ཐང་གི་ཉིན་ཐོ།
རྩེ་ཆུས་ཁྲེལ་དགོད་བྱེད་བཞིན།
ཚེ་རིང་དོན་གྲུབ།
གཅིག
རི་ནག་མའི་ཉིན་ངོས་ཀྱི་དགོན་པ་ཆུང་ཆུང་འདི་ལོ་འགའི་སྔོན་ལ་གྱང་
ཆག་མ་གཏོགས་མེད་ཀྱང་། ད་ལྟ་མཆོད་ཁང་དང་འདུ་ཁང་། འཁོར་ཁང་། མཆོད་
རྟེན་སོགས་སླར་གསོ་བྱས་ཡོད་པར་མ་ཟད། གྲྭ་པ་སུམ་ཅུ་ལྷག་ཡོད་པ་དེ་ཚོས་
གཅིག་གིས་གཅིག་ལ་འགྲན་བཞིན་རང་རང་ལ་གྲྭ་ཤག་བཟང་བོ་རེ་ལས་ཡོད།
ཁང་བ་དེ་ཚོའི་ནང་གི་མཐོ་ཞིང་ཆེ་བ་དེ་ནི་ཨ་ལགས་ཆོས་འཕེལ་གྱི་ཡིན་
ལ། ཨ་ལགས་ཆོས་འཕེལ་ད་རུང་ལོ་ལྔ་བཅུར་ཐོན་མེད་ནའང་ཀླད་པ་དམར་
པོར་གྱུར་ནས་སྐེ་ན་མ་གཏོགས་སྒྲ་མེད། དེའི་ཕྱིར་ཁོའི་སྐྲ་ལ་མངོན་བརྗོད་
བཀོད་ནས་བསྟོད་ཚིག་འབྲི་ན་ངེས་པར་དུ “མཇིང་སྐྱེས” ཟེར་བ་ལས “དབུ་
སྐྱེས” ཞེས་བྲིས་ན་ཁོ་ལ་ཟུར་ཟ་བྱས་ཡོད་པ་འདྲ། ཁོའི་ཤིན་ཏུ་སྒོར་བའི་ངོ་ན་
དབྱིབས་ཟུར་གསུམ་ཅན་གྱི་མིག་གཉིས་ཡོད་པ་དང་ལྷག་པར་དུ “སྐྱེས་བུ་དམ་
པའི་མཚན་ཡིན” ཟེར་བའི་མཐུག་ཅིང་ཆེ་བའི་རྣ་ཅོག་ཟུང་ཞིག་ཡོད་པ་དེ་མ་
གཏོགས་གཞན་དང་མི་འདྲ་བའི་ཁྱད་ཆོས་མེད་མོད། སྐུ་ཕྲེང་སྔོན་མས “གྲུབ་
རྟགས་བསྟན་མྱོང” ཟེར་ནས་མཚན་སྙན་ཆེ་བས་ས་ཕྱོགས་འདིའི་མང་ཚོགས་
༄༅ 159 ཉྩ



༦༩ ཀྲུང་གོའི་བོད་ཀྱི་དེང་རབས་རྩོཔ་རིག་གཅེས་བཏུས།
ཕལ་ཆེ་བས་ཚེ་འདི་ཕྱི་གཉིས་ཀྱི་སྐྱབས་གནས་སུ་བཟུང་ནས་སེམས་དད་ལུས་
གུས་བྱེད་ཀྱིན་ཡོད། ཡིན་ནའང་ཨ་ལགས་ཆོས་འཕེལ་གྱིས་རྒྱུན་དུ་མི་རྣམས་
ལ “འཇིག་རྟེན་འདི་ན་བདེ་བ་མེད” ཟེར་བ་དེ་ཅིས་མ་བདེན། བྲག་དཀར་
དགོན་པ་ནའང་ཆོས་འཕེལ་སྐུ་ཕྲེང་སྔོན་མའི་སྤྲུལ་སྐུ་ཡིན་ཟེར་བ་ཞིག་ཡོད་
པ་དེ་དུས་ཡུན་རིང་བོར་ང་ཚོའི་ཨ་ལགས་ཆོས་འཕེལ་གྱི་སེམས་ཀྱི “བདེ་བ་
མེད” པའི་རྒྱུ་རུ་གྱུར་ཡོད་མོད། དེ་ནི་སྟབས་འགྲིག་ནས་ན་ནིང་སྟོན་ཁར་ཤི་
སོང་བས་ད་གཟོད་ཨ་ལགས་ཆོས་འཕེལ་གྱི་སེམས་ལ་བདེ་བ་ཡོད་པར་གྱུར། །
དེ་ཡང་རི་ནག་མའི་སྲིབ་ངོས་ནི་བདེ་ལྡན་རུ་ཆེན་གྱི་དགུན་ས་ཡིན་ལ།
གལ་ཏེ་ཕྱུགས་ལ་རྩྭ་མ་ཚར་ན་དཔྱིད་ཀའང་འདི་རུ་བསྡད་ཡོད། རུ་ཆེན་འདིའི་
མི་རྣམས་ལ་ཤིན་ཏུ་ཆོས་དད་ལྡན་པ་དང་ལྷག་པར་དུ་ལོ་རེར་སྲིད་གཞུང་གིས་
དཀའ་ངལ་སེལ་དགོས་པའི་ཁྱིམ་གྱི་ཨ་མ་མགོན་སྐྱིད་དང་བུ་མོ་ཀླུ་འཚོ་གཉིས་
ཀྱིས་རྟག་ཏུ་ཨ་ལགས་ཆོས་འཕེལ་ལ་ཞོ་དང་འོ་མ་བསྐྱལ་ཏེ་གཞན་ལས་ཀྱང་
ཁོང་མ་སྨད་གཉིས་ཐུགས་སུ་འཛིན་པར་རེ་བ་འཆང་གིན་ཡོད།
རི་ནག་མར་གཡས་བསྐོར་བྱས་ནས་དགོན་པའི་འདབས་སུ་ལྷུང་ལྷུང་
བཞུར་བའི་རྩེ་ཆུ་སྔོན་མོའི་འགྲམ་དར་ཞུ་ཞིང་། སྟོད་རི་བོའི་གསེབ་ནས་བྱ་ཁུ་
བྱུག་སྔོན་མོས་སྐད་སྙན་སྒྲོག་པ་སོགས་ཀྱིས་དཔྱིད་ཀྱི་སྔོན་བརྡ་བཏང་ཡོང་།
མདང་དགོང་ཀླུ་འཚོའི་འགྲམ་སོ་ན་བ་དེ་སྔ་མོར་ཨ་མར་བཤད་པ་དང་།
ཨ་མས “དེས་ན་མྱུར་དུ་ཕྱག་འགའ་ཚོལ” ཟེར་བས་མོས་ཁྱིམ་གྱི་ཨ་ལགས་ཚོས་
འཕེལ་གྱི་པར་སྒྲོམ་དེ་སྒོ་རུ་ཁྱེར་ཡོང་ནས་རྡོ་ལོག་ཅིག་ལ་བརྟེན་རྗེས་ལུས་དྲང་
མོར་འགྲེང་། ལག་པ་གཉིས་ཐལ་མོ་སྦྱར་ཏེ་དབུགས་ཐེངས་གཅིག་གིས་ཕྱག་
བརྒྱ་འཚལ། ཕྱག་འཚལ་བ་མྱུར་དྲགས་པས་ཁོ་མོའི་དབུགས་ཀྱང་ཆད་ལ་ཁད་
ས་
ཉྩ 16）རྒྱུ



རྩྭ་ཐང་གི་ཉིན་ཐོ། རྒྱུན
དུ་གྱུར་ནས་ཡང་ཡང་ཤུགས་རིང་འབྱིན།
“བུ་མོ། ཕྱག་འཚལ་ཚར་སོང་ན་ཐུགས་རྗེ་ཅན་ལ་གསོལ་ཞོ་འདི་སྐྱོལ་
ཅིག” ཨ་མ་མགོན་སྐྱིད་ཀྱིས་ཞོ་ཟེའུ་གང་བཟུང་ནས་སྒོར་ཡོང་སྟེ “ཞོར་དུ་སོ་
ན་བ་དེ་ཡང་ཁོང་ལ་ཞུས་དང་རིམ་གྲོ་རེ་ཡོད་ཀྱང་སྲིད” ཟེར།
ཀླུ་འཚོས་སློག་པ་ཕུད་ནས་ཇ་མདོག་གི་རས་ལྭ་ཐར་རྐྱང་ཞིག་གོན། ཞོ་
ཟེའུ་ལག་ལ་བཟུང་སྟེ་རི་ནག་མའི་ཉིན་ནས་སྲིབ་བར་ཁེར་ལམ་ཞིག་ཡོད་པ་དེ་
དེད་ནས་ལ་ཁར་ཐོན། ནམ་མཁའ་ན་སྤྲིན་བྱིའུ་མགོ་ཙམ་ཡང་མེད་པར་གཡའ་
དག་ཅིང་། དལ་བུས་མཁའ་ལ་འཕགས་པའི་ཉི་མའི་འོད་ཟེར་རི་ནག་མའི་རྩེ་
མོར་འཕྲོས་འདུག ཁོ་མོའི་ཡིད་ལ་སྤྲོ་སྣང་ཞིག་སྐྱེས་ཏེ་རིམ་བཞིན་མར་བབས་
ནས་དགོན་པའི་ནང་ལ་སོང་། །
ཀླུ་འཚོ་ཐོན་དུས་ཨ་ལགས་ཆོས་འཕེལ་མལ་ལས་ལངས་མ་ཐག་ཡིན།
མོས་ཁོ་ལ་ཕྱག་གསུམ་འཚལ་རྗེས་མདང་དགོང་གློ་བུར་དུ་རང་གི་འགྲམ་སོ་
ན་ནས་གཉིད་ཀྱང་མ་ཁུགས་པ་དེ་ཇི་བཞིན་དུ་བཤད། ཁོ་མོ་ད་ལོར་མོ་ལོ་བཅུ་
བདུན་ཡིན་ལ་ཤིན་ཏུ་མཛེས་སྡུག་ལྡན་པ་ཞིག་མིན་ཡང་ལུས་པོ་དར་ཞིང་ནུ་
ཟུང་རྒྱས་པ། མིག་གཉིས་ཆེ་ཞིང་མཆུ་སྒྲོས་ཆུང་བས་བློ་ལ་འབབ་པ་ཞིག་འདུག་
ཨ་ལགས་ཆོས་འཕེལ་གྱིས་ཀླུ་འཚོའི་རས་ལྭ་ཐར་རྐྱང་གི་འོག་ན་ཚུར་
ལ་འབུར་བའི་བྲང་ཁར་ལྟ་བཞིན་སེམས་ལ “རང་གིས་གསང་བའི་མཛད་པ་
མ་གནང་བར་ཡུན་རིང་འགོར་སོང” བསམས་ནས་ཡང་ཡང་མཆིལ་མ་མིད་
ཞོར “འོ་ན་ཁྱོད་ཚུར་ཤོག་དང་། ངས་གཅིག་བལྟ” ཟེར་ཞོར་ལག་པ་གཉིས་
ཀྱིས་ཀླུ་འཚོའི་འགྲམ་པ་སྐྱོར་ནས་མགོ་རང་གི་པང་ལ་བླངས་ཏེ ་ཁ་གདངས་
ཤིག” ཟེར།
ཧུ 161



༄༅ ཀླུང་ཤིའི་བོད་ཀྱི་དེང་རབས་ཚོལ་རིག་གཅེས་བཏུས།
ཁོ་མོས་སྐྱེ་ཁུང་དུ་འཐེན་ཞིང་མིག་གཉིས་བཙུམ་ནས་ཁ་ཆུང་དེ་གདངས་
འདུག “ངས་ཞལ་ཕུ་ཞིག་གནང་།” (གཞན་གྱིས་རྒྱུན་དུ་ཁོ་ལ་གུས་ཚིག་
བཤེད་པས་བྲེལ་བ་ལངས་སྐབས་དང་སེམས་པ་འཚབ་དུས་རང་ལ་བཀོལ་རྒྱུ་
ལོབས་ཡོད)
རྩེ་ཆུས་ཁྲེལ་དགོད་བྱེད་བཞིན།
གཉིས།
ཨ་ལགས་ཆོས་འཕེལ་གྱིས་བྲེལ་མ་འཚུབ་ཀྱིས་རྩམ་པ་གཅིག་དང་སྣུམ་
གོར་འགའ་ཟོས་རུང་ད་དུང་ཡིད་ཚིམས་པ་ཞིག་མིན་པ་འདྲ་བས་ཀླུ་འཚོས་
ཁྱེར་ཡོང་བའི་ཞོ་དེ་འཐུང་མགོ་བརྩམས། འོན་ཀྱང་གློ་བུར་དུ་ཁོའི་ཡིད་ལ་དེ་
རིང་ཚེ་བརྟན་རྒྱལ་གྱི་ཨ་མ་རྒན་མོ་ཚེ་ལས་འདས་པར་ཁོ་བོས་ཡོད་པ་མིན་ནམ་
བསམ་སྟེ་ཞོ་མ་འཐུང་བར་ཁོས་ཁ་ཏོན་གྱི་དཔེ་ཆ་འགའ་ཁུར་ནས་ཁེར་ལམ་
དེད་དེ་སོང་།
ཚེ་བརྟན་རྒྱལ་ཚང་ནི་བདེ་ལྡན་རུ་ཆེན་གྱི་ཆ་རྐྱེན་ཆེས་བཟང་བའི་ཁྱིམ་
ཚང་ཞིག་དང་། ཁོ་ནི་ཧ་ཅང་མི་དྲང་མོ་ཞིག་ཀྱང་ཡིན། འོན་ཀྱང་ཁོའི་ཕ་རྒན་ཡོད་
དུས་རྒྱུན་པར་ཁོ་ལ “ཁྱོད་ལ་དྲང་མོ་ཟེར་བ་ལས་བླུན་པོ་ཟེར་ན་འགྲིག” ཅེས་
བཤད་ཀྱང་ཁོས་སྔར་ལྟར་གཞན་གྱིས་ཅི་བྱོས་ཟེར་ན་དེ་བྱེད་ཀྱིན་འདུག།
“ཐུགས་རྗེ་ཅན། མ་རྒན་ཚེ་འདི་ན་ཡོད་དུས་ངས་དྲིན་ལན་ཡག་པོ་ཞིག་
འཇལ་མ་ཐུབ་པས་ད་ལྟ་ཧ་ཅང་འགྱོད་པ་སྐྱེས་འདུག། འོན་ཀྱང་བླ་མ་ཁྱེད་ལ་
ཞུ་ཐུབ་པས་སེམས་པ་བདེ་བྱུང་། ཁོ་མོ་བདེ་བ་ཅན་དུ་འདྲེན་པའི་བསོད་ནམས་
* 162



རྩྭ་ཐང་གི་ཉིན་ཐོ། ཁུ་
མེད་ནའང་ངན་སོང་དུ་མི་སྐྱེ་བར་སླར་ཡང་མི་ལུས་གཙང་མ་ཞིག་ལེན་རྒྱུ་དེ་
ཁྱེད་མཁྱེན།” ཨ་ལགས་ཆོས་འཕེལ་ཐོན་མ་ཐག་ཚེ་བརྟན་རྒྱལ་གྱིས་སྔར་ནས་
གྲ་སྒྲིག་བྱས་ཡོད་པའི་ཐོག་མར་ཞུ་རྒྱུའི་ཚིག་འདི་བཤད།
“སེམས་ཁྲལ་བྱེད་མི་དགོས།” ཨ་ལགས་ཆོས་འཕེལ་གྱིས “ཁྱོད་ཚོས་
ལྟད་མོར་ལྟོས” ཞེས་ཁོས་རྒྱུན་པར་འདས་པོའི་ཁྱིམ་མི་རྣམས་ལ་བཤད་པའི་
སྐད་ཆ་དེ་བཤད།
།
ང་ཚོའི་ཨ་ལགས་ཆོས་འཕེལ་གྱིས་ཀྱང་ཤི་བོ་འདྲེན་པའི་བླ་མ་ཕལ་ཆེར་
དང་འདྲ་བར་ཉིན་གང་ཙམ་ལ་ཆོས་བཏོན་རྗེས་དངུལ་རྟ་བླངས་ནས་ཕྱིར་སོང་།
ཀླུ་འཚོས་ད་ནངས་རང་གི་སྡེ་བའི་ནང་མི་ཤི་བ་དེ་མ་ཤེས་ནའང་དགོན་
པ་ནས་ཕྱིར་ཐོན་དུས་མི་ཚང་མ་ཚེ་བརྟན་རྒྱལ་ཚང་ལ་འདུས་ནས་འུར་འུར་
ཟང་ཟིང་བྱེད་བཞིན་ཡོད་པ་མཐོང་བས་རང་གི་སོ་ན་བ་སོགས་བརྗེད་དེ་ཁོ་མོ་
ཡང་དེར་སོང་བ་དང་། ཅུང་མ་འགོར་བར་ཨ་ལགས་ཆོས་འཕེལ་ཡང་ཐོན་པས་
མོའི་ངོ་མདོག་དམར་པོར་གྱུར་ནས་རང་ཁྱིམ་ལ་ལོག འོན་ཀྱང་མི་ཤི་ནས་བྲེལ་
བ་ལངས་པའི་སྐབས་འདིར་མི་ཞིག་གི་ངོ་མདོག་ནི་ལྗང་ཁུར་གྱུར་ཡོད་ཀྱང་
སུས་དོ་སྣང་བྱེད།
ས་སྲོས་དུས་སུ། མི་ཚོས “རི་ཤོར” ཟེར་བའི་ནམ་ཡང་ལྷས་ལ་མི་ཡོང་
བའི་ཟོག་གཅིག་གཉིས་རེ་མ་གཏོགས་ཚང་མ་རང་རང་གི་རྫི་བོས་དེད་ཡོང་ནས་
བཏགས། འབྲོག་ཁྱིམ་ཚོས་མེ་སྦར་བའི་དུ་བ་དཀར་པོ་བསིལ་རླུང་དལ་མོས་རུ་
འདབས་སུ་བསྡུས་ནས་སྨུག་པ་དུམ་བུ་ཞིག་དང་གཉིས་སུ་མེད། །
མགོན་སྐྱིད་མ་སྨད་གཉིས་ཁྱིམ་ལ་ཡོང་ནས་དགོང་ཟས་ཟ་སྐབས་ཨ་མས་
གློ་བུར་དུ “བུ་མོ། སོ་ནའམ། ཐུགས་རྗེ་ཅན་གྱིས་ཅི་གསུང་བྱུང” ཟེར།
རྒྱུ 123 སྒྱུ



༄༅ ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
“ཨ། སོ། ... སོ་ཨེ།” ཀླུ་འཚོས་ཁ་དིག་ལྕེ་དིག་བྱས་ནས་ལག་གི་དཀར་
ཡོལ་ས་ལ་བཞག་རྗེས “སོ་མི་ན” ཟེར།
“ཐུགས་རྗེ་ཅན་གྱིས་ཅི་གསུང་བྱུང་།”
“ཨ། ཐུགས་རྗེ་ཅན་ཨེ ..... ཨོ། ཞལ་ཕུ་ཞིག་གནང་བྱུང་།”
མགོན་སྐྱིད་ཀྱིས་བུ་མོ་སྔར་བཞིན་ཨ་ལགས་ཆོས་འཕེལ་ལ་ཟས་བསྐྱལ་
བར་མངག་གིན་འདུག བུ་མོས་ཐེངས་འགར་འགྲོ་འདོད་མེད་པའི་རྣམ་འགྱུར་
བསྟན་པས་ཨ་མ་ཁོང་ཁྲོ་ལངས་ནས “བུ་མོ། གོ་བར་གྱིས། ཚེ་འདིར་ཡོང་ནས་
བླ་མ་ཞིག་ལ་གསོལ་ཚིགས་འདྲེན་ཐུབ་པའི་སྐལ་བ་བྱུང་བར་རབ་ཏུ་དགའ་
འོས་པ་ལས་དེ་འདྲའི་རྣམ་འགྱུར་བསྟན་ན་ནི་ཉེས་པ་ཆེར་བསགས་འགྲོ་བས་
རྗེས་སུ་དེ་འདྲ་བྱེད་མི་ཆོག” ཟེར། །
རྩེ་ཆུས་ཁྲེལ་དགོད་བྱེད་བཞིན།
་
གསུམ།
གསན།
དུས་ཚོད་ནི་མྱུར་བ་ལ། ཡིད་དུ་འོང་བའི་དབྱར་ཁ་སྔར་ནས་སོང་ཞིང་
སྟོན་ཁའང་ཚར་ལ་ཉེ། རི་བོ་རྣམས་ཀྱི་རྩེ་མོ་ནི་གསེར་མདོག་སྐྲ་ལོ་ཅན་གྱི་ཨུ་རུ་
སུའི་བུ་མོའི་མགོ་བཞིན་གྱུར་ཅིང་། རྩ་བས་མ་བཟུང་བའི་རྩྭ་ལྡུམ་སྐམ་པོ་རྣམས་
སྟོན་རླུང་གིས་ཡར་ཕྱགས་མར་ཕྱགས་བྱེད་པའི་སྐབས་འདིར་བདེ་ལྡན་རུ་ཆེན་
གྱི་མི་ལ་ལས་ལུག་ཁྱུ་དེད། ལ་ལས་ནོར་ཁྱུ་དེད། ལ་ལས་རྟ་ཁྱུ་དེད། ལོ་ལོན་དང་
བྱིས་པ་སོགས་མི་ལ་ལས་ཁལ་མ་དེད་ནས་ཡོང་སྟེ་ཕྱིར་དགུན་སར་བབས།
“སྟོན་ལུག་བན་དེས་བཤའ། སྟོན་ཞོ་བག་མས་བརྐུ” ཞེས་འབྲོག་ཕྱོགས་
124 རྒྱུ



རྩྭ་ཐང་གི་ཉིན་ཐོ། རྒྱུ་
ན་གཏམ་དཔེ་ཡོད་པ་ལྟར་དགོན་པའི་གྲྭ་པ་ལ་ལས་འགྲམ་ཆུ་ལྡང་བཞིན་མང་
ཚོགས་ཀྱིས་ཁོ་ཚོར་ལུག་ཤ་ཚོན་པོ་དང་འབྲི་ཞོ་བཅུད་ཅན་ཁྱེར་ཡོང་བར་རེ་སྒུག་
བྱེད་ཀྱིན་ཡོད་དེ། ལ་ཁའི་ཁེར་ལམ་ནས་ཏ་ལེན་ཁྱེར་པའི་མི་ཞིག་ཡོང་བའི་ཚེ་
ཁོ་ཚོ་འཛུམ་དམུལ་དམུལ་གྱིས་སྔོན་ལ་སོང་ནའང་མང་ཆེ་བས “ཐུགས་རྗེ་ཅན་
བཞུགས་ཡོད་དམ” ཟེར་བཞིན་ཨ་ལགས་ཆོས་འཕེལ་སར་སོང་བས་གྲྭ་པ་དེ་ཚོས་
རང་རང་ཆབ་གསང་དུ་ཡོང་བ་ལས་དེ་ཚོའི་སྔོན་ལ་ཡོང་བ་མིན་པའི་ཚུལ་གྱིས་
ས་ལ་ཙོག་ཙམ་བྱས་རྗེས་འཛུམ་མདངས་ཡལ་བཞིན་ཕྱིར་ཁྱིམ་ལ་སོང་། །
ཨ་ལགས་ཆོས་འཕེལ་གྱི་བློ་ཡིད་ཉིན་རེ་ནས་ཉིན་རེར་ཚིམ་བཞིན་མོད།
འོན་ཀྱང་ཆི་ཁི་ཧྥུས “འཇིག་རྟེན་དུ་བསམ་ཡུལ་ལས་འདས་པའི་གློ་བུར་བ་ཅི་
འདྲའི་མང་བོ་ཞིག་ཡོད་པ་རེད་ཨང” ཞེས་པ་དེ་ཅིས་མ་བདེན། ཨ་ལགས་ཆོས་
འཕེལ་ཀྱང་དེ་རིང་བསམ་ཡུལ་ལས་འདས་པའི་གློ་བུར་བ་ཞིག་ལ་འཕྲད་ནས་
ཁོའི “སྐྱེས་བུ་དམ་པའི་མཚན” གྱི་རྣ་ཅོག་གཉིས་ཀ་ཅོར་སེ་སོང་། “མཇིང་
སྐྱེས” ཉག་མ་འགའ་བོ་གཟེངས་སེ་སོང་། དབྱིབས་ཟུར་གསུམ་ཅན་གྱི་མིག་
གཉིས་པོའང་འབྱེད་འཛུམ་མེད་པར་གྱུར་པའི་རྒྱུ་མཚན་ནི་ཀླུ་འཚོ་ཁོ་ལ་ཟས་
སྐྱེལ་བར་ཡོང་དུས་མངལ་ཆགས་འདུག་པ་ཤེས། །
“ཁྱོད…...* ཨ་ལགས་ཆོས་འཕེལ་གྱིས་ཡུན་རིང་ཞིག་འགོར་རྗེས་ད་
གཟོད ་ཁྱོད་ལ་མངལ་ཆགས་སོང་ངམ” ཟེར། ཀླུ་འཚོའི་གདོང་དམར་པོར་གྱུར་
ནས་མགོ་མར་དུད་པ་ལས་ཁ་མ་གྲག །
“ཁྱོད་ཀྱི་བྱིས་པའི་ཕ་སུ་ཡིན།”
“ ཨ་ཙི། དེ.....” །
“ཁྱོད་ཀྱིས་གཞན་ལ་བཤད་ཡོད་དམ།”
སུ་
༄༅ 165 རྒྱུ



ྋ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“མེད།”
“འགྲིག་གི དེས་ན་སྐྱོན་མེད....
འོན་ཀྱང་ཀླུ་འཚོས་ད་ལྟ་འཆར་ལྡན་བུ་སྐྱེས་ལག་ལེན་བྱས་པ་
ཚབས་ཆེ་རབས་དང་། མོ་ཚང་གི་འཚོ་བར་དཀའ་ངལ་ཆེ་བས་ཨ་མས “ཕྲུ་
གུའི་ཕ་སུ་ཡིན་ཤོད་དང་ཁོ་འུ་ཚང་ལ་མག་པར་ཨེ་ཡོང་བལྟ། གལ་ཏེ་མི་ཡོང་
ན་ཕྲུ་གུ་སྐྱེས་རྗེས་ཁོ་ལ་སྟེར” ཟེར་གྱིན་ཡོད་རབས་སོགས་བཤད་ནས་དུས་
པས་ཨ་ལགས་ཆོས་འཕེལ་བྲེལ་བ་ལངས་ནས་ལག་གི་ཕྲེང་བ་ཕུར་ཕུར་བྱེད་
བཞིན “དེ་འདྲ་ཡིན་ན་ཁྱོད་ཕྱིར་སོང་ནས་ཨ་མ་བོས་དང་། ངས་མོ་ལ་གསུངས་
པས་ཆོག” ཟེར།
ཨ་ལགས་ཆོས་འཕེལ་གྱིས་ཀླུ་འཚོ་ཕྱིར་མངགས་ནས་གདོང་ཐལ་མདོག་
དུ་གྱུར། ཐོད་པར་གཉེར་མ་བསྡུས་ནས་བསམ་བློ་གཏོང་བཞིན་འདུག སྙིང་ཉེ་
བའི་ཀློག་པ་རྣམས་ཀྱིས་ཤེས་གསལ་ལྟར། རྩོམ་པ་པོས་བསམ་བློ་བཏང་ན་ནང་
དོན་ལྡན་པའི་རྩོམ་ཡིག་འབྲི་ཤེས་པ་དང་། ཀློག་པ་པོས་བསམ་བློ་བཏང་ན་རྩོམ་
ཡིག་དེའི་ནང་དོན་རྟོགས་ཐུབ་ན་ད་གཟོད་འབྲས་བུ་འབྱུང་བ་རེད། ཨ་ལགས་
ཆོས་འཕེལ་གྱིས་ཀྱང་དོན་དག་འདིའི་མགོ་མའི་ཉིན་ནས་བསམ་བློ་བཏང་བས་
ཚེ་བརྟན་རྒྱལ་གྱི་མ་རྒན་འདས་ནས་རྣམ་ཤེས་ཁོ་ལ་བཅོལ་བ་དེ་ཡིད་ལ་ཤར།
“རེད། འགྲིག་སོང་།” གློ་བུར་དུ་ཨ་ལགས་ཆོས་འཕེལ་གྱི་ངོ་ལ་འཛུམ་
མདངས་རྒྱས་ཏེ “འགྲིག་སོང” ཞེས་ཁེར་བཤད་བྱས། །
“ཕྱག་འཚལ་མི་དགོས། ཕྱག་འཚལ་མི་དགོས།” མགོན་སྐྱིད་ཐོན་མ་
ཐག་ཕྱག་འཚལ་རྩིས་བྱས་པར་ཨ་ལགས་ཆོས་འཕེལ་གྱིས “ཨང ཁྱོད་ཀྱི་བུ་
མོར་མངལ་ཆགས་ཡོད་པ་དེར་ཁྱོད་ཀྱིས་ཅི་བྱེད་རྩིས་ཡོད།”
མt
ཎྞཾ 186



རྩྭ་ཐང་གི་ཉིན་ཐོ། རྒྱུན
“ཅི་བྱས་ན་དགའ་བ་དེ་ཐུགས་རྗེ་ཅན་ལ་ཞུ་རྩིས་ཡོད་ལགས།”
“་རེད། གལ་ཏེ་ངས་མ་ཤེས་པ་མིན་ན་འདི་དོན་བཟང་བོ་ཞིག་རེད། ཕྲུ་གུ་
འདི་ནི་ཁྱིམ་ཕྱུག་པོ་ཞིག་གི་འདས་པོའི་རྣམ་ཤེས་ཡིན་པས་མི་འགྱང་བར་བདག་
པོ་འབྱུང་ངེས་པ་དང་། ཕྲུ་གུ་འདིས་ཁྱེད་གཉིས་ལ་ཕན་ཐོགས་རྒྱུ་རེད།”
“ད་ལྟ་འཆར་ལྡན་བུ་སྐྱེས་ཟེར་ནས་ཆོས་ཁྲིམས་མེད་ས་ན་སྐྱག་ཁྲིམས་
ཤིག་ཡོད་མོད། ཕྲུ་གུ་ནར་སོན་དུས་རང་ཁ་མི་སོས་པ་ག་ལ་སྲིད། དེའི་ཕྱིར་དོན་
འདིར་ཁྱོད་རང་དགའ་ནས་འདུག་འོས་པ་ལས་བུ་མོར་ཕྲུ་གུའི་ཕ་སུ་ཡིན་ཟེར་
ནས་རྒྱུན་པར་བཙན་འདྲི་བྱས་ན་ཁོ་མོ་ལོ་ཆུང་བས་ངོ་ཚ་ནས་རང་སྲོག་གཅོད་
པར་ཉེན་ཁ་ཡོད་ལ། གལ་ཏེ་དེ་ལྟར་གྱུར་ན་མི་སྲོག་གཉིས་ཀྱི་སྡིག་པ་ཁྱོད་ཀྱི་
མགོ་ན་ཡོད་པས་ཁྱོད་རང་ཤི་དུས་འགྲོ་ས་གང་ན་ཡོད།”
“ཐུགས་རྗེ་ཅན་གྱིས་གསུང་བ་འདི་ཅིས་མི་བདེན། བུ་མོ་གཅིག་པོས་
རང་སྲོག་བཅད་ན་ངས་ཅི་བྱེད། མི་སྡིག་གཉིས་ངའི་མགོར་ལྷུང་ན་ང་ཤི་དུས་
གང་ལ་འགྲོ” ཟེར་ནས་མགོན་སྐྱིད་ཀྱིས་ཨ་ལགས་ཆོས་འཕེལ་ལ་ཡང་ཡང་
ཕྱག་འཚལ་བ་དང་། ཨ་ལགས་ཆོས་འཕེལ་གྱིས་ཁོ་མོར་དོན་འདི་གཞན་སུ་
ལའང་བཤད་མི་ཆོག་པ་དང་དེ་ལྟར་བྱས་ན་སྔར་ལས་ཀྱང་ལེགས་པར་ཡོང་
རབས་བཤད།
རྩེ་ཆུས་ཁྲེལ་དགོད་བྱེད་བཞིན།
བཞི།
དྲོད་འཇམ་ལྡན་པའི་དཔྱིད་ཀ་ཞིག་ན་ནིང་བཞིན་དུ་སླེབས་ཡོང་།
167 ཉྩ



་་་
ཀྲུང་གོའི་བོད་ཀྱི་དེང་རབས་མི་པ་ཏིག་གཅེས་བཏུས།
དེ་རིང་ནི་ཚེ་བརྟན་རྒྱལ་གྱི་མ་རྒན་འདས་ནས་ལོ་གཅིག་སོང་བའི་ཉིན་
ཡིན་པས་ཁོ་དགོན་པའི་ནང་ལ་ཡོང་ནས་གྲྭ་པ་རེ་ལ་སྒོར་མོ་བཅུ་རེ་བྱིན། ཨ་
ལགས་ཆོས་འཕེལ་ལ་སྒོར་མོ་བརྒྱ་ཕུལ་ནས “ཐུགས་རྗེ་ཅན། མ་རྒན་འདས་
ནས་ལོ་གཅིག་འགོར་ནའང་ད་རུང་ཁོ་མོ་རྒྱུན་པར་ངའི་རྨི་ལམ་ལ་ཡོང་གིན་
འདུག་པས་ད་ལྟ་ཁོ་མོ་རིགས་གང་དུ་སྐྱེས་ཡོད་དམ་ལགས” ཟེར།
ཨ་ལགས་ཆོས་འཕེལ་གྱིས་ལག་པས་ཕྲེང་བ་ཕུར་ཞོར་མིག་བཙུམ་ནས་
ཅུང་ཙམ་བསྡད་དེ “དྲང་མོར་བཤད་ན་ངས་ཁྱོད་ལ་སྔར་ནས་ཁས་བླངས་ཡོད་
པ་ལྟར་མ་རྒན་གྱིས་མི་ལུས་གཙང་མ་ཕོ་ལུས་ཤིག་བླངས་ཡོད་པར་མ་ཟད་རང་
གི་སྡེ་བའི་ནང་ན་སྐྱེས་ཡོད” ཟེར། །
ཚེ་བརྟན་རྒྱལ་གྱིས་རེ་ཞིག་ཁ་གདངས་ནས་ཅི་ཡང་མི་སྨྲ་བར་བསྡད་པ་
དང་། རིམ་བཞིན་ལག་པ་གཉིས་བྲང་ཁར་ཁྱེར་ནས་ཐལ་མོ་སྦྱར།
“དེ་ནི་མགོན་སྐྱིད་ཚང་ལ་ཆོས་སྐྱོང་ཟེར་བའི་བུ་ཆུང་ཞིག་སྐྱེས་ཡོད་
པ་དེ་རེད།” ཨ་ལགས་ཆོས་འཕེལ་གྱིས་མུ་མཐུད་དུ “འཆུགས་མེད” ཟེར་ནས་
ཕྲེང་བ་ཕུར་བཞིན་འདུག་
ལོ་གཉིས་རྗེས་ཀྱི་ཉིན་ཞིག་ཚེ་བརྟན་རྒྱལ་གྱིས་མགོན་སྐྱིད་ཚང་ཁྲིད་
དེ་དགོན་པའི་ནང་ལ་ཡོང་ནས་བསྐོར་ཕྱག་བྱེད་སྐབས་ལུས་པོ་ཤིན་ཏུ་ཚོ་ཞིང་
དབྱིབས་ཟུར་གསུམ་ཅན་ཀྱི་མིག་ཟུང་ལྡན་པ། མཐུག་ཅིང་ཆེ་བའི་རྣ་ཅོག་
ཡོད་པའི་བྱིས་པ་ཞིག་ཆོས་སྐྱོང་རྒྱལ་ཆེན་བཞིའི་ལྡེབས་བྲིས་རྣམས་ལ་ཡ་
མཚར་ནས་འདུག་པ་ཨ་ལགས་ཆོས་འཕེལ་གྱིས་མཐོང་སྟེ “ཨ་ཙི། ཨ་ཙི། ལྟས་
ངན” ཞེས་ཁེར་བཤད་ཅིག་བྱེད་ཞོར་ཡར་མར་ལ་འགའ་བལྟས་ནས་སུས་མི་
རིག་པའི་སྐབས་སུ་ཆོས་སྐྱོང་ཚུར་བོས་ནས “ཁྱོད་ཀྱིས་ཨ་ཁུ་ཚེ་བརྟན་རྒྱལ་གྱི་
* 153 རྒྱུ



རྩྭ་ཐང་གི་ཉིན་ཐོ། རྒྱུན
སྐེ་ཡི་ཕྲེང་བ་དེ་བཟུང་ནས ་འདི་ནི་ངའི་ཡིན་པས་ང་ལ་བྱིན་ཞེས་བཤད་ཐུབ་
ནི་ཨ་མའི་བུ་བཟང་བོ་ཡིན་པ་དང་མ་ཐུབ་ན་བུ་ངན་པ་ཡིན་ངེས་རེད” ཅེས་
གདམས།
“དཀོན་མཆོག་གསུམ། འདི་ནི་ངའི་མ་རྒན་ཅིས་མ་ཡིན། རང་གི་དངོས་
པོ་ངོས་ཟིན་པ་ལ་ལྟོས་དང་།” ཚེ་བརྟན་རྒྱལ་གྱིས་རང་གི་སྐེ་ན་ཡོད་པའི་མ་
རྒན་འདས་པོའི་ཕྲེང་བ་དེ་བླངས་ནས་ཆོས་སྐྱོང་ལ་བྱིན་པ་དང་ཧ་ཅང་སེམས་
འགུལ་ཐེབས་ནས་ཆོས་སྐྱོང་བྲང་ཁར་སྦྱར་ནས་ཡུན་རིང་བསྡད།།
དེར་ཀླུ་འཚོ་ཡང་ཧ་ཅང་ཡ་མཚར་ཞིང “བླ་མ་རེ་ལ་གསང་བའི་མཛད་
པ་རེ་ཡོད་པས་གང་ཟག་རང་ག་བ་ཞིག་གིས་དེའི་ཟུར་ཙམ་ཡང་མི་རྟོགས”ཞེས་
དེ་དུས་ཨ་ལགས་ཆོས་འཕེལ་གྱིས་བཤད་པ་དེ་ཡིད་ལ་ཤར་ཞིང་བདེན་ཤས་ཆེ་
བསམ་པ་དང་། དེ་སྔོན་རང་གིས་སེམས་ལ་ཡིན་མིན་དྲན་ནས་ཉེས་པ་མང་བོ་
བསགས་སོང་བསམས་ནས་འགྱོད་པ་སྐྱེས། སླར་ཡང་འདི་འདྲའི་བླ་མ་ཞིག་གིས་
ཁོ་མོར་ཁྱད་པར་ཅན་གྱི “མཛད་པ” གནངས་པ་ནི་རང་གི་ཚེ་འདི་ཕྱི་གཉིས་
ཀྱི་བསོད་ནམས་རེད་བསམ་ནས་དགའ་སྤྲོ་སྐྱེས་འདུག
(1988ལོའི《མང་ཚོགས་སྒྱུ་རྩལ》དེབ་དང་པོ་ལས་བདམས)
ཅུ 169 ཉྩ



༼ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཕུགས་བསམ་གྱི་ལང་ཚོ།
སྟག་འབུམ་རྒྱལ།
གཅིག
དབང་ལྡན་གཅིག་པུ་སློབ་གྲྭའི་ཕྱི་རོལ་གྱི་ཐང་དཀྱིལ་དུ་ལངས་ཏེ་འབྲོག་
སའི་རི་ཀླུང་ཀུན་ལ་རྒྱང་ལྟ་བྱེད་བཞིན། མིག་གཉིས་ཀྱི་མཐར་འགོག་ཐབས་
མེད་པའི་སྤྲོ་སྣང་གི་མཆི་ཞགས་འཁོར་ཞིང་། དཀར་ལ་གཞོན་ཤ་ཆགས་པའི་ངོ༌
གདོང་ཡོངས་ལ་དུས་ཡུན་རིང་བོའི་བསམ་པའི་འདུན་པ་དེ་ཉིད་མངོན་དུ་གྱུར་
པའི་མདངས་ཤིག་ཤར་འདུག
ཅུང་ཙམ་འགོར་རྗེས་ཁོ་རང་དལ་གྱིས་མལ་ཁང་དུ་སོང་སྟེ་ཉལ་ཁྲིའི་
སྟེང་གན་རྐྱལ་དུ་ལོག་ནས་རང་གི་མ་འོངས་པའི་བྱ་བའི་ཐད་ལ་འཆར་གཞི་
སྣ་ཚོགས་བཏོན་ཞིང་། སླར་ཡང་མི་འགའ་རེས་འབྲོག་ཁུལ་ལ་སྣང་ཆུང་དང་
མི་འདོད་པའི་རྣམ་འགྱུར་སྟོན་པ་རྣམས་ཡིད་ལ་འཁོར་བྱུང་། “ཐག་ཐག་
ཐག” སྐབས་དེར་མལ་ཁང་གི་སྒོ་རྡུང་བའི་སྒྲ་གློ་བུར་བ་ཞིག་གིས་ཁོའི་ཡིད་ཀྱི་
སྣང་ཚོར་དེ་དག་ངེས་མེད་དུ་གཏོར་བ་དང་སེམས་ཀྱང་བློང་བློང་བོར་གྱུར་སོང་།
“ ཨ་ཡ་མཚན། སུ་ཡིན་ནམ། ཀུང་ཧྲེའི་ཕྱི་ནང་གི་ཁོར་ཡུག་འདི་ན་རང་
ཉིད་ལ་བཟང་ས་རྒྱན་ས་དང་ངོ་ཤེས་གྲོགས་པོ་གཅིག་ཀྱང་མེད་ལ། དབྱར་གནང་
J་བཟང་
ཆ་
72 རྒྱུ



རྩྭ་ཐང་གི་ཉིན་ཐོ། ཉིན་
གི་དུས་ཚོད་ལོངས་ནས་ཉིན་ཁ་ཤས་འགོར་ཡང་གཡས་གཡོན་གྱི་དགེ་རྒན་
རྣམས་ད་དུང་སླེབས་མེད་པས:....ཨ་ཙི། དགེ་རྒན་ཞིག་སླེབས་བྱུང་བ་མིན་
ནམ།” དབང་ལྡན་གྱིས་དེ་ལྟར་སྙམ་ནས་མྱུར་མོར་སོང་ནས་སྒོ་ཕྱེ།
“འོ། སློབ་གཙོ་ཝང་ལགས་ཡིན་ནམ། ནང་ལ་ཕེབས།”
“ཧེ་ཧེ། ཅི་འདྲ་རེད། སུན་སྣང་སྐྱེས་ཀྱིན་ཨེ་འདུག”
“མི་འདུག་མི་འདུག” དབང་ལྡན་གྱིས་དེ་ལྟར་ལན་བཏབ།
ཁོའི་གནག་ཅིང་སྟུག་པོའི་སྨིན་དཀྱུས་རིང་བོའི་གཤམ་གྱི་མིག་གཉིས་
ལ་རྒས་པའི་ཉམས་ཤིག་ཐོན་ཡོད་ནའང་། སྐྱེས་སྟོབས་ཀྱི་འོད་མདངས་འཕྲོ་
བའི་མིག་དབང་རྣོ་བ་དེས་ཁོ་རང་བློ་རིག་པ་གསལ་ཞིང་ཐབས་བཀོད་པ་མང་
བའི་རྒན་པོ་རྣམ་རིག་ཅན་ཞིག་ཡིན་པ་ཤེས་ཐུབ་ཅིང་། ཤ་རྒྱགས་པའི་ཕུང་བོ་
དང་འབུར་དུ་ཐོན་པའི་ཕོ་བ་བཅས་ནི་ཁོའི་སྐྱེད་དུ་མེད་པའི་སྐྱེ་གཟུགས་ཐུང་
ཐུང་དང་ཆ་མི་མཚུངས་པར་སྣང་ལ། ཤུར་མ་ནག་པོའི་སྟོད་གོས་དང་རྐང་སྣམ་
ཡོངས་ལ་ཚིལ་དྲེག་གིས་ཟིན་ཡོད་པ་དེས་ཁོ་རང་གིས་ལོ་དུ་མར་འབྲོག་ཁུལ་
གྱི་འཚོ་བ་རོལ་བའང་ངང་ངམ་ཤུགས་ཀྱིས་རྟོགས་ཐུབ།
སློང་གཙོ་ཝང་ལགས་འཛུམ་དམུལ་དམུལ་གྱིས་དལ་མོར་ནང་ལ་འཛུལ་
ཡོང་སྟེ་གཡས་ཕྱོགས་ཀྱི་གྱང་རྩའི་འདུག་སྟེགས་གྲུ་བཞི་མ་དེར་བསྡད་ནས་
ཁང་བའི་ནང་ཡོངས་ལ་ཞིབ་ལྟ་ཞིག་བྱས་རྗེས། “ཨ་ཡ། ད་ཐེངས་ཀྱང་མྱུར་མོར་
སློབ་མགོ་རྩོམ་ཐུབ་རྒྱུ་མ་རེད། ཁྱོད་ཡོང་རྒྱུའང་ཅུང་སྔ་འདུག” ཟེར། །
“སློབ་གཙོ་ལགས། ད་ལྟ་སློབ་གྲྭ་འདིར་དགེ་སློབ་དུ་ཡོད།” དབང་ལྡན་
གྱིས་སློབ་གཙོ་ལ་ཇ་དཀར་ཡོལ་གང་བླུགས་རྗེས་ཁོ་རང་མལ་ཁྲིའི་ཐོག་ཏུ་
བསྡད་དེ་དེ་ལྟར་དྲིས།
ཙg 171



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
“དགེ་རྒན་བཅུ་ཡོད་ཀྱང་ཕལ་ཆེ་བ་དམངས་སྒྲུབ་ཡིན་པས་ད་ཐེངས་
ཁྱོད་འདི་རུ་ཡོང་བ་ངོ་མ་བཟང་གི ད་ལོ་ང་རང་ཏ་ཏོས་བཅུ་བོར་སློབ་མ་བསྡུ་རུ་
སོང་བས་སློབ་མའང་བཞི་བཅུ་ལྷག་ཡོད།”
“དེ་ཅི་རེད་” དབང་ལྡན་ཡ་མཚན་སྐྱེས་ཏེ་རང་དབང་མེད་པར་ཁ་ནས་
དེ་ལྟར་ཤོར་སོང་།
ཕལ་ཆེར་སློབ་གཙོས་ཁོའི་ཉམས་སྣང་དེ་དག་ཤེས་སོང་བ་འདྲ། གདོང་
ལ་འཛུམ་ཞིག་ལངས་ནས་ན་རེ། “ཨ—དཀའ་མོ་རེད་ཡ། ཁྱེད་རང་ད་དུང་ཆ་
རྒྱུས་མེད་པའི་མི་རེད། ཨུན་ཧུན” དེ་ལྟར་བཤད་པ་དང་སླར་ཡང་གདོང་ལས་
ཐབས་ཟད་པའི་ཉམས་ཤིག་བསྟན་ཏེ་བཤད་རྒྱུར། “ཁོ་ཚོ་ལའང་ངོ་མ་ཁག་མི་
འདུག འབྲོག་ཁུལ་གྱི་བྱ་བ་ནི་རོང་ཕྱོགས་དང་བསྡུར་རྒྱུ་ག་ལ་ཡོད། དང་ཐོག་ང་
ལའང་ཡིད་ཆད་ཀྱི་བསམ་པ་སྐྱེས་མྱོང་། འོན་ཀྱང་ད་ལྟ་ཁོ་ཚོའི་འདོད་མོས་དང་
མི་བསྟུན་ཀ་མེད་རེད་ཡ” ཟེར། །
སྐད་ཆ་དེ་དག་གིས་དབང་ལྡན་གྱི་སེམས་ལ་སློབ་གཙོ་ཝང་ལགས་ནི་
འབྲོག་ཁུལ་གྱི་འཚོ་བར་ཉམས་མྱོང་ཆེན་པོ་ཡོད་པའི་སྣང་ཚོར་ཞིག་སྐྱེས་ཏེ།
ཁོས་བཤད་པའི་སྐད་ཆ་དེ་དག་ “ ཨོ—” ཞེས་པའི་ཚིག་འབྲུ་གཅིག་གི་ཡོལ་
བར་སྦས། སློབ་གཙོས་མདུན་ཅོག་སྟེང་གི་དཀར་ཡོལ་བླངས་ཏེ་ཇ་ཧུབ་གང་
འཐུངས་རྗེས། “ད་ཅི་བྱ། ཁྱོད་རང་གྲོང་ཁྱེར་ནས་བསྡད་པའི་མི་ཡིན་པས། ས་
སྟོང་འདི་འདྲ་ཞིག་ཏུ་གནས་ཆགས་ཐུབ་རྒྱུ་མ་རེད། ཨེ དབང་ལྡན། ངས་ཁྱོད་
ལ་དགའ་གྲོགས་ཤིག་ངོ་སྤྲོད་བྱས་ན....”
བསྟུད་མར་ཉིན་འགའ་འགོར་སོང་། དགེ་རྒན་རྣམས་གཅིག་འཕྲོ་གཅིག་
ལ་སླེབས་པ་དང་སློབ་མའང་ཉི་ཤུ་ལྷག་ཙམ་འདུས། གཟའ་འཁོར་གྱི་འགྲོས་
ཆ་ ༣72 རྒྱུ



རྩྭ་ཐང་གི་ཉིན་ཐོ། རྒྱུ
རིམ་དང་བསྟུན་ནས་དབང་ལྡན་དང་སློབ་གཙོ་ཝང་ལགས་གཉིས་ཀྱི་བར་ལ་
འགལ་བ་ཞིག་བྱུང་བ་དང་། འགལ་བ་དེ་རིམ་གྱིས་ཇེ་ཆེ་ཇེ་དྲག་ཏུ་གྱུར། །
སློབ་མགོ་རྩོམ་པའི་ཉིན་དེའི་སྔ་དྲོ། སློབ་གཙོ་གཞོན་པ་ལིན་ལགས་
ཀྱི་བཀོད་སྒྲིག་ལྟར་དབང་ལྡན་ལོ་རིམ་གཉིས་པའི་བོད་ཡིག་སློབ་ཁྲིད་བྱེད་དུ་
སོང་། སློབ་ཁང་ནང་དུ་ཅོག་ཙེ་བཅུ་བསྒྲིགས་ཡོད་པ་དང་སློབ་བུ་དྲུག་བདུན་
ཙམ་ཞིག་ས་ལྡིང་གནམ་ལྡིང་བྱས་ནས་འུར་ཆིལ་ལེར་འདུག ཁོ་ཚོས་དགེ་རྒན་
ཡོང་བ་མཐོང་འཕྲལ་མྱུར་མོར་རང་སར་བསྡད་ནས་ཅུང་སྐྲག་པའི་མིག་མདའ་
དེ་དགེ་རྒན་གསར་བའི་གདོང་ལ་འཕངས། དབང་ལྡན་གྱིས་གཟབ་ནན་སྒོས་
སློབ་ཁང་གི་ནང་དང་སློབ་མ་རེ་རེར་ཞིབ་མོར་བལྟས་རྗེས། །
“སློབ་གྲོགས་ཚོ། སློབ་གཙོས་བཀོད་སྒྲིག་ལྟར་ང་རང་ཁྱོད་ཚོའི་བོད་
ཡིག་དགེ་རྒན་ཡིན། ཡིན་ན་ཡང་། དེ་རིང་སློབ་གྲོགས་ཚང་མའང་ཐོན་མི་
འདུག་པས...”
“དགེ་རྒན་ལགས། སློབ་མ་གཉིས་ལ་སློབ་གཙོས་གནང་བ་བྱིན་ཡོད།
གཞན་ཚང་མ་ཐོན་ཡོད།” སྐབས་དེར་མདུན་གྲས་ཀྱི་སློབ་མ་ཆུང་ཆུང་ཞིག་
ཡར་ལངས་ནས་ཁོའི་ཚིག་མཚམས་བཅད་དེ་དེ་ལྟར་བཤད།
དབང་ལྡན་རེ་ཞིག་ལ་ཡ་མཚར་ནས། “ ཨིན...༌འོ་ན་ཅོག་ཙེ་འདི་
འདྲ་མང་བོ......”
“སློབ་གཙོ་ཝང་ལགས་ཀྱིས་འདི་ལྟར་བྱས་ན་ཕན་ཐོགས་ཡོད་ཟེར།”
“ཅི་ཞིག་ལ།”
“མི་ཤེས།”
མར
“...
ཉྩ 173 W



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
དབང་ལྡན་གྱིས་ཚིག་དེའི་ཧ་མ་གོ་བར་རེ་ཞིག་ལུས་པ་དང་སེམས་སྐྱ་མོ་
བསམ་གཞིག་གི་དྲ་བར་ཚུད།
དབང་ལྡན་གྱིས་སྒྲོལ་མར་བསྐུར་པའི་ཡི་གེ་དང་པོར།
...“ངེད་གཉིས་ཁ་གྱེས་ཁར་ཁྱོད་ཀྱིས་ང་ལ་ཡི་གེ་བསྐུར་མི་དགོས་ཞེས་བཤད་
ཡོད་ཀྱང་། འདིར་ངའི་བསམ་པའི་དགའ་སྐྱོ་གཉིས་སྦྱོར་གྱི་བཅུད་ལས་བྱུང་བའི་
འཕྲིན་ཆུང་འདི་བསྐུར་པ་ཡིན་པས་ཁྱོད་རང་དགོངས་ཚོམ་མི་བཞེས་པར་འཚལཾ།
སྒྲོལ་མ་ལགས། ནམ་རྒྱུན་དུ་ངས་ཁྱོད་ལ་བཤད་མྱོང་བའི་ངའི་བསམ་པའི་
འདུན་པ་དེ་ཉིད་ད་ལྟ་ཚུལ་བཞིན་གྲུབ་སོང་། གོང་རིམ་མགོ་ཁྲིད་པས་ཀྱང་ང་རང་གི་
རེ་འདོད་ལ་ཚད་མཐོན་པོའི་གདེང་འཇོག་བྱས་ཏེ་ཀུང་ཧྲེ་འདི་གའི་གཏན་སྡོད་སློབ་
གྲྭར་མངགས་ནས་དགེ་རྒན་གྱི་འགན་བཟང་འཁུར་དུ་བཅུག་པས། བཅོས་མ་མིན་
པའི་འདུན་པ་འདི་ཉིད་ལ་བླ་ན་མེད་པའི་འབྲས་བུ་བཟང་བོ་ཞིག་ཐོབ་པར་ང་ལ་ཡིད་
ཆེས་བརྟན་པོ་ཡོད། ， ་ །
སྒྲོལ་མ། ཁ་སང་ང་ལ་ཝུན་དགེ་རྒན་གྱི་ཡི་གེ་ཞིག་བསྐུར་ཡོང་། ཡི་གེ་དེ་འབྱོར་
ཐོག་ང་ལ་དགའ་སྤྲོ་ཚད་མེད་ཅིག་སྐྱེས་ནའང་། ཡི་གེ་བཀླགས་ཚར་རྗེས་སྙིང་རླུང་
སྟོད་དུ་འཚངས་ཤིང་གློ་རྒྱུ་དུམ་བུར་བགཏུབ་པའི་རྒྱུ་རྐྱེན་ཞིག་དང་ཡིད་སེམས་སྡུག་
ཅིང་ཚིག་པ་ཟ་བའི་ཁུར་བོ་ལྗིད་མོ་ཞིག་ཏུ་གྱུར་སོང་། ཡི་གེ་དེའི་བརྗོད་བྱ་གཙོ་བོའང་
ཁྱོད་ཀྱི་གནས་ཚུལ་རེད། ཁྱོད་ཀྱིས་དཔེ་གཉེར་པ་ཞིག་བྱེད་དོན་ཅི་ཡིན་ནམ། ད་ལྟ་
རོང་འབྲོག་ས་ཁུལ་དུ་རིག་གནས་ཁྱབ་གདལ་བྱུང་མེད་པས། དགེ་རྒན་ནི་གནས་བབ་
མཐོ་ཞིང་ཡིད་དབང་འཕྲོག་པའི་རིན་པོ་ཆེ་དང་འདྲ་བར་ཅི་འདྲའི་དགོས་གལ་ཆེ་བ་
74 ཉྩེ



རྩྭ་ཐང་གི་ཉིན་ཐོ།
ཞིག་རེད་ཨང་། ཡིན་ན་ཡང་ཁྱོད་རང་གྲོང་ཁྱེར་གྱི་འཚོ་བ་ལ་དེ་འདྲའི་ཞེན་ཆགས་
དང་དགའ་མགུ་བྱེད་དོན་གང་ཡིན། ཁྱོད་ཀྱིས་ཀྱང་སྡུག་རུས་ཆེན་པོས་ལོ་དུ་མར་
སྦྱངས་པའི་ཤེས་ཡོན་མཐའ་དག་རང་གི་ལང་ཚོ་གསར་བའི་མཛེས་རྒྱན་དུ་སྤྲས་ཏེ། སྔོ་
ལྗང་ཕ་མཐའ་བྲལ་བའི་རྩྭ་ཐང་གི་མེ་ཏོག་ཞིག་བྱས་ན་མི་བཟང་ངམ།
“……ངས་ཁྱོད་ལ་དགའ་གྲོགས་ཤིག་ངོ་སྤྲོད་བྱས་ན།”
འདི་ནི་ང་ཚོའི་སློབ་གཙོས་ཀྱང་ང་རང་གྲོང་ཁྱེར་གྱི་མི་ཞིག་ཏུ་བརྩིས་
ནས་ངའི་སེམས་བརྟན་འཇགས་སུ་གཏོང་བའི་ཐབས་བཀོད་ཅིག་རེད། “མིན།
མིན། ང་ལ་དགའ་གྲོགས་ཡོད།” ངས་དེ་ལྟར་ལན་འདེབས་སྐབས་སློབ་གཙོས་ང་
ལ་དྲི་ཚིག་སྣ་ཚོགས་ཤིག་བཏོན་བྱུང་ཡང་། ངས་ཁྱོད་ཀྱི་མིང་བཤད་མ་ཕོད....
གཉིས།
གཟའ་སྤེན་པའི་ཕྱི་དྲོའི་ཚོགས་འདུའི་སྟེང་དུ། དབང་ལྡན་གྱིས་སླར་
ཡང་རེ་བ་འདི་བཏོན་བྱུང་།
“ངས་བལྟས་ན་ང་ཚོའི་སློབ་གྲྭར་ད་དུང་སློབ་མ་བསྡུ་རུབ་བྱེད་དགོས།
ཚང་མས་བལྟས་ན་ཅི་འདྲ་རེད།”
དགེ་རྒན་རྣམས་ཀྱིས་ཅི་ཡང་མི་ཟེར་བར་སློབ་གཙོ་ལ་བལྟས་འདུག
དབང་ལྡན་གྱི་ཚིག་དེས་སློབ་གཙོ་ཝང་ལགས་ཅུང་ཙམ་ཧད་དུ་བཅུག་པ་དང་།
སླར་ཡང་མིག་གཉིས་ལ་གཟབ་ནན་གྱི་མདངས་ཤིག་ཤར་ནས་ན་རེ། “ ཨ–
ངས་སྔོན་ནས་ཁྱོད་ལ་བཤད་པ་ལྟར་རེད། ང་ཚོ་ཚང་མས་འབྲོག་ཕྱོགས་སུ་བྱ་
བ་བསྒྲུབས་ན་འབྲོག་ཁུལ་གྱི་འཚོ་བའི་གནས་ཚུལ་དང་མི་བསྟུན་ཀ་མེད་རེད།
375



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཁྱོད་ནི་གསར་དུ་ཡོང་བའི་གྲོང་ཁྱེར་གྱི་མི་ཡིན་པས་ཁག་མི་འདུག” ཟེར།
“ངོ་མ་བཤད་ན་ངའི་ཕ་ཡུལ་ཡང་འབྲོག་ཁུལ་ཡིན......”
“ཨེ—” སློབ་གཙོ་ཅུང་མཚར་བའི་ངང་ཁ་ནས་དེ་ལྟར་ཤོར་པ་དང་།
“དེ...དེ་ཡིན་ན་ཁྱོད་ཀྱིས་ཀྱང་ཤེས་རྒྱུ་རེད” ཟེར།
སློབ་གཙོས་དབང་ལྡན་འབྲོག་པ་ཡིན་ཟེར་བ་ལ་ངོ་མཚར་བའི་རྣམ་
འགྱུར་བསྟན་པ་ནི་གྱོན་ཆས་དང་གཟུགས་བྱད་ལ་བལྟས་ནས་ཡིད་མ་ཆེས་པ་
ཡིན་རྒྱུ་རེད། སློབ་གཙོས་སྐད་ཆ་དེ་དག་བཤད་སྐབས་ཚིག་ངག་ནས་མི་ཁྲོལ་
བ་དང་དོགས་མི་བདེ་བ་ལྟ་བུའི་སྣང་ཚུལ་ཞིག་དབང་ལྡན་གྱི་མིག་མདུན་དུ་
མངོན། །
ht
“སློབ་གཙོ་ལགས། ནམ་རྒྱུན་ཁྱོད་ཀྱིས་འབྲོག་མི་རྣམས་ཀྱི་ཕྱི་ནག་ཀྱང་
ཁོག་དཀར་ཟེར་བས། ཁོའི་ཕྱི་ཡང་དཀར་བ་མིན་ནམ།” སྐབས་དེར་རྣམ་ཀུན་
རྩེད་མཚར་ལ་དགའ་བའི་དགེ་རྒན་དབང་འདུལ་གྱིས་དེ་ལྟར་བཤད་པས་ཚང་
མ་འུར་ཆིལ་ལེར་བགད་བྱུང་།
དབང་ལྡན་གྱིས་མཐུད་དེ། “འབྲོག་སའི་རྗེས་ལུས་ཀྱི་རྣམ་པ་འདོར་རྒྱུ་
ནི་ང་ཚོའི་བྱ་གཞག་ཡིན། འབྲོག་པ་མང་ཚོགས་ལ་དེ་འདྲའི་དཀའ་ཁག་ཡོད་པ་
བདེན་ཀྱང་། ཁྱིམ་བདག་གིས་རང་གི་བུ་ཕྲུག་སློབ་གྲྭར་སྐྱེལ་མི་སྐྱེལ་བ་དེ་གཙོ་
བོ་ཁོ་ཚོའི་མིག་གི་ལྟ་རྒྱ་དང་སེམས་ཀྱི་བློ་རྒྱ་ལ་རག་ལས་པ་ཞིག་ཡིན་པས་ང་
ཚོས་ཁོ་ཚོར་སློབ་གསོ་གཏོང་དགོས།”
དགེ་རྒན་རྣམས་སྔོན་ལྟར་དལ་ཅག་གེར་བསྡད། སློབ་གཙོ་ཝང་གི་གདོང་
ལ་ཅི་མི་སྙམ་པའི་རྣམ་པ་ཞིག་ཤར་འདུག་ལ། དབང་ལྡན་གྱི་མིག་མདའ་དེ་
མཐོང་བས “འོ་འོ། དེའང་རེད” ཟེར .....
ཙཱ། 176



རྩྭ་ཐང་གི་ཉིན་ཐོ། རྒྱུན
དེ་ནས་བཟུང་སློབ་གཙོ་ཝང་གིས་ཁོ་ལ་རྣམ་འགྱུར་གཞན་ཞིག་བཟུང་བ་
དང་། ལམ་ནས་འགྲོ་དུས་ཕྲད་ཀྱང་མ་མཐོང་ཁུལ་བྱེད་པའམ། ཁ་ཡ་བྱེད་འདོད་
མི་འདོད་བྱེད་ལ། དོན་ཅི་ཞིག་ཡིན་པ་མི་ཤེས་ཀྱང་ལན་རེར་མི་འདོད་པའི་མིག་
འོད་རྣོན་པོ་ཞིག་ཁོའི་སྙིང་ལ་བསྣུན་འོངས་། སྐབས་དེ་དག་ལ་ཁོའི་སེམས་ནི་
རང་དབང་མེད་པར་མི་བདེ་བར་འགྱུར་བ་དང་ཡིད་སྐྱོ་བའི་སྣང་བ་ཞིག་ཀྱང་
སྐྱེས་ཡོང་།
“ཀུང་ཧྲེ་ཁོར་ཡུག་གི་མི་རྣམས་ཀྱིས་སློབ་གཙོ་ཝང་ནི་ཐུགས་སྒམ་ཞིང་
ཁོག་རྒྱ་ཆེ་ལ། བློ་བཀོད་པ་དང་གཏམ་ཁ་ལྕེ་བདེ་བའི་རྒད་པོ་མཁས་པ་ཞིག་
ཡིན་པར་མ་ཟད། ཀུང་ཧྲེ་དང་ཞན་ཨུའི་མགོ་ཁྲིད་ཀྱིས་ཀྱང་ཁོ་རང་ལ་གཟེངས་
བསྟོད་དང་བྱ་དགའ་ཡང་གནངས་མྱོང་ཟེར་བས། ཁོས་ང་རང་ལ་དེ་ལྟ་བུའི་ལྟ་
ཚུལ་འཛིན་དོན་ཅི་ཡིན་ནམ།” ཉིན་ཞིག་གི་དགོང་མོར། དབང་ལྡན་གཉིད་མ་
ཁུག་པར་དེ་ལྟར་བསམ་བློ་གཏོང་བཞིན་འདས་པའི་འཚོ་བ་དང་ད་ལྟའི་གནས་
བབ་ལ་ཞིབ་བསྡུར་བྱས།
“…... ལྷག་པར་དུ་ཁྱོད་ཀྱང་རྩྭ་ཐང་གི་འབྲོག་པའི་བུ་ཕྲུག་ཅིག་ཡིན་
པས། ཕྱིར་རྩྭ་ཐང་དུ་སོང་ནས་མི་རིགས་སློབ་གསོའི་ལས་དོན་ལ་འབད་བརྩོན་
བྱས་ཏེ། རྗེས་ལུས་ཀྱི་རྣམ་པ་བསྒྱུར་རྒྱུ་ནི་ཁྱོད་ཀྱི་རླབས་ཆེན་གྱི་བྱ་གཞག་ཡིན་
ལ། འབྲོག་ཕྱོགས་ཀྱི་མ་རིག་རྨོངས་འཐོམས་ཀྱི་བསམ་པའི་འཆིང་རྒྱ་འགྲོལ་རྒྱུ་
ནི་ངའི་རེ་བའང་ཡིན།”
“དབང་ལྡན། འབྲོག་སའི་སློབ་གསོ་དར་སྤེལ་བྱེད་རྒྱུ་ནི་མི་རེ་གཉིས་
ཀྱིས་འགྲུབ་ག་ལ་ནུས། དེ་ནི་རང་སྡུག་རིན་གྱིས་ཉོ་བའི་གླེན་རྟགས་ཤིག་མིན་
ནམ། དེ་ལས་ངེད་གཉིས་ལྷན་ཅིག་ཏུ་གྲོང་ཁྱེར་ནས་བསྡད་དེ་བདེ་སྐྱིད་ཀྱི་འཚོ་
ཉྩ
77 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བ་རོལ་ན.....”
འོ། དེ་ནི་ཡུལ་དུས་མི་འདྲ་བ་གཉིས་སུ་སྙིང་གྲོགས་གཉིས་ཀྱིས་བཤད་
པའི་སྙིང་གཏམ་གཉིས་རེད། སྙིང་གཏམ་དེ་གཉིས་ནི་ཇི་འདྲའི་འགལ་བ་ལྟག་
སྤྲོད་དུ་གྱུར་པ་ཞིག་རེད་ཨང་། ཡིན་ན་ཡང་། སྔ་མ་ནི་ཁོ་རང་གི་དུས་ཡུན་
རིང་མོའི་འཚོ་བའི་ཁྲོད་དུ་སྙིང་ན་ཉལ་བའི་བསམ་པའི་འདུན་པ་ཉག་གཅིག་
ཡིན་པས་ཟློག་ཐབས་ག་ལ་ཡོད། ཚིག་ཕྱི་མ་དེའང་ངོ་མ་རེད་མོད། འོན་ཀྱང་
ཁོའི་བཅོས་མ་མིན་པའི་ཕུགས་བསམ་དེ་ད་དུང་སེམས་ཡ་ཆུང་གློ་ཡི་ཁྲི་སྟེང་དུ་
གསོན་ཉམས་དང་བརྗིད་ཆགས་ཀྱིས་འགྱིང་འདུག
“ ཨ་ཁ། ད་ནི་ཅི་ཞིག་བྱ།” ཁོ་རང་སློབ་གྲྭ་འདིར་ཡོང་ནས་ཐོག་མར་སློབ་
གཙོ་ཝང་ལ་ཐུག་ཚུལ་དང་། ཁོ་ལ་སེམས་འཁུར་གྱི་སྙིང་གཏམ་བཤད་པ་སོགས་
གཅིག་རྗེས་གཉིས་མཐུད་ཀྱིས་ཕྱིར་དྲན་བྱས། “ངས་རང་གི་བསམ་ཚུལ་རྗོད་
སྐབས་སློབ་གཙོས་ང་ལ་དེ་འདྲའི་རྣམ་འགྱུར་སྟོན་དོན་ཅི་ཡིན་ནམ། ངའི་ཚིག་
དེ་དང་ཁོང་གི་བར་ལ་འབྲེལ་བ་ཅི་ཞིག་ཡོད་དམ། སྔོན་ཐོན་གྱི་མི་སྣ་ཁོང་དང་
འབྲོག་ཕྱོགས་ཀྱི་སློབ་མ་བསྡུ་རུབ་བྱེད་པར་འགལ་བ་ཅི་ཞིག་ཡོད་དམ། ཨ་ཙི།
ལོ་ན་ཚོད་གཞོན་པའི་མངའ་འོག་གི་དགེ་རྒན་ཞིག་གིས་ཁོ་རང་ལ་བཀོད་སྒྲིག་
བྱས་སོང་སྙམ་མམ། སློབ་གྲྭའི་སྒོར་བུད་མ་ཐག་པའི་གསར་བུ་དེར་ཅི་འདྲའི་ཁ་
ཕོ་དང་སྣང་བ་མཐོ་བ་ལ་ཨང...” དེ་དང་དེ་ལྟ་བུའི་ལྐོག་གྱུར་གྱི་དོན་མང་བོ་
ཞིག་གིས་ཁོའི་གཉིད་ཀྱི་ཕོ་ཉ་དེ་ཉིད་གཡས་སྐྱོར་གཡོན་སྐྱོར་བྱས་ཏེ་ཕལ་ཆེར་
ནམ་དཀྱིལ་ཙམ་ལ་སླེབས། སྐབས་དེར་དོན་དག་ཡ་མཚན་ཅན་ཞིག་བྱུང་སོང་།
“ཨ་རོགསུ་ཡིན། སྡོད་ཅིག སྡོད་ཅིག” ཕྱི་རོལ་ནས་ཡོང་བའི་སྐད་
དྲག་དེས་ཁོ་རང་དཀྲོག་གེར་བཏང་། དེ་ནི་ཉན་པ་ཙམ་གྱིས་སློབ་གཙོ་ཝང་གི་
» 178 ༄༅



རྩྭ་ཐང་གི་ཉིན་ཐོ། ལ་
སྐད་ཡིན་པ་འཕྲལ་མ་ཉིད་དུ་ཤེས་ཐུབ་ལ། སྐད་ཀྱི་གདངས་ལ་བརྟགས་ན་བྲེལ་
འཚུབ་ཆེ་བའི་དོན་ཞིག་བྱུང་བ་འདྲ། ཁོ་རང་མྱུར་མོར་སྒོ་ཁར་བུད་ནས་ཕར་
བལྟས་པ་ན། སློབ་གཙོ་ཝང་གིས་ལག་སྒྲོན་ཅིག་བཀར་ནས་སློབ་གྲྭའི་ལྟག་སྒོའི་
ཕྱོགས་སུ་འགྲོ་བ་མཐོང་།
“ཅི་ཞིག་རེད།” ཁྱིམ་མཚེས་དགེ་རྒན་རྣམ་རྒྱལ་ཡང་རྒྱུགས་ཡོང་ནས་
དེ་ལྟར་དྲིས་པས། ཁོས་ཀྱང་མ་ཤེས་པའི་བརྡ་སྟོན་བཞིན་ཁོང་གཉིས་འགྲོགས་ཏེ་
སློབ་གཙོའི་རྗེས་སུ་བསྙེགས།
“ཧིན། ཁྱོད་ཚོར་དམུ་གབ་བྱུང་བ་ཨེ་རེད། ཁ་ནས་བཤད་ན་སླ་ཡང་
ལག་ལ་བཞག་ན་དོན་འདི་ཙམ་ལའང་ལྟོས་དང་།” སློབ་གཙོ་དབུགས་སྟོད་
ལ་འཚངས་ཏེ་ལག་སྒྲོན་གཡུག་གཡུག་བྱེད་བཞིན་དོ་དགོང་མཛོད་ཁང་དུ་
རྐུན་མ་ཡོང་ཚུལ་དང་། ལྟག་སྒོའི་གྱང་ཁར་འགོ་དུས་ཨེན་ཙམ་གྱིས་ཟིན་ཚུལ་
སོགས་བཤད་ཞོར་དུ་ཁོང་གཉིས་ལའང་སྐྱོན་བརྗོད་ནན་མོ་ཞིག་བྱས། དབང་
ལྡན་གྱིས “་སློབ་གཙོ་ནི་སློབ་གྲྭའི་དོན་ལ་ཅི་འདྲའི་མི་ཚེགས་ཡང་ཞིག་རེད།”
འོ་ལོས། འོ་ན་རྐུན་མ་དེས་ཅི་ཞིག་རྐུ་བསམ་མམ། མཛོད་ཁང་དུ་རྟ་ཆས་སྒྱེ་མོ་
བདུན་བརྒྱད་ཅིག་མ་གཏོགས་མེད།” དེ་ལྟར་གླེང་བཞིན་དབང་ལྡན་དང་རྣམ་
རྒྱལ་གཉིས་མལ་ཁང་དུ་ལོག
ཕྱི་ཉིན་སྔ་མོ་དབང་ལྡན་སློབ་གྲྭའི་ལྟག་སྒོའི་གྱང་རྩར་རྐུན་མའི་རྐང་
རྗེས་བཙལ་དུ་སོང་། ར་སྐོར་གྱི་ཕྱི་རྒྱབ་ནི་ནེམ་ཞིང་སྣུམ་པའི་ས་རྗེན་ཡིན་ལ།
ཞོགས་པའི་མཁའ་དབུགས་བསིལ་མོའི་འོག་ཏུ་སྨུག་ཤིག་གེར་བརླན་ཆིལ་ལེར་
འདུག ཡ་མཚན་ཞིག་ལ་ཁོས་མིག་ཅེ་རེར་ཡར་མར་དང་གཡས་གཡོན་ལ་ཞིབ་
ལྟ་བྱས་ནས་བཙལ་ཀྱང་། མིའི་རྐང་རྗེས་དང་ཁྱིའི་སྡེར་རྗེས་ཙམ་ཡང་ཡེ་ནས་
༄༅ 179 རྒྱུ



ཀྲུང་གོའི་བོད་ཀྱི་དེང་རབས་པཚོལ་རིག་གཅེས་བཏུས།
མཐོང་མ་བྱུང་། དེ་ནས་བཟུང་དབང་ལྡན་གྱི་སེམས་ཉིད་ནི་མི་གཞན་གྱི་ལྟ་ཚུལ་
དང་འགལ་བའི་འཆིང་རྒྱ་ཞིག་གིས་བཅིངས...
དབང་ལྡན་གྱིས་ཁོ་མོར་བསྐུར་པའི་འཕྲིན་ཡིག་གཉིས་པར།
.... “ཚིག་ཨ་ལན་ཅན་ལ་ཡང་ལན། གོས་རི་མོ་ཅན་ལ་ཡང་ཤོམ” གྱི་དཔེ་
ལྟར་ཁྱོད་ཀྱིས་ད་བར་དུ་ང་ལ་ཡིག་ལན་ཞིག་ལྟ་ཅི། ཐ་ན་ངག་འཕྲིན་ཙམ་ཡང་མི་
བསྐུར་བའི་རྒྱུ་མཚན་ཅི་ཡིན། ངོ་མ་ཁྱོད་རང་ཕྱིར་རྩྭ་ཐང་དུ་ལོག་ནས་འབྲོག་ཁུལ་གྱི་
འཚོ་བའི་བྲོ་བར་མྱོང་འདོད་ཀྱི་འདུན་པ་མེད་ཀྱང་། ང་ལ་ཡིག་ལན་དང་ངག་འཕྲིན་
ཙམ་ཡང་མེད་པར་འཁོན་འཛིན་དང་སྡང་སེམས་དེ་ལྟ་བུ་འཛིན་དོན་ཅི་ཡོད། །
ངའི་ཕ་མ་གཉིས་ཀྱང་ལྕི་འདམ་གྱི་ཁྲོད་ནས་ལོ་ན་ཚོད་བསྐྱལ་བའི་འབྲོག་པ་
རྒན་རྒོན་གཉིས་རེད། ཁོང་གཉིས་ཀྱིས་ལོ་ཕྱི་ནང་མང་བོའི་རིང་གི་སྐྱིད་ལ་སྡུག་པའི་
དབེན་སའི་འཚོ་བའི་ཁྲོད་ནས་ང་རང་སློབ་གྲྭར་སྐྱེལ་ཐབས་བྱས་པའི་དཀའ་ངལ་དང་།
ང་རང་སློབ་གྲྭ་ཞུགས་ཐུབ་པ་ནས་བཟུང་ཁོང་གཉིས་ཀྱིས་སེམས་འཁུར་དང་རེ་སྒུག་ཅི་
འདྲ་ཞིག་བྱས་པའང་ངས་མི་ཤེས་ཟེར་རྒྱུ་ཅི་ཡོད། དེའི་ཕྱིར་ངས་སློབ་གྲྭ་ཆེན་མོའི་དགེ་
རྒན་གྱི་འགན་དེ་ཕྲག་ཏུ་མ་བླངས་ཏེ། རང་གི་མཐར་ཕྱིན་གྱི་འབྲས་བུ་དེ་རང་གི་ཕ་
ཡུལ་གྱི་རྩྭ་ཐང་དུ་ཕུལ་ནས་རྒས་པའི་ཕ་མ་གཉིས་ཀྱི་དྲིན་ལན་འཇལ་ཞིང་ཕ་ཡུལ་གྱི་
མི་དམངས་ལ་ཕན་རེ་ཨེ་ཐོགས་བསམས་པ་ཡིན་པས། ང་རང་གཏན་ནས་འཆུགས་མེད།
སྒྲོལ་མ། ཁྱོད་ཀྱིས་སོམས་དང་། གངས་རི– རྩྭ་ཐང—རྨ་ཆུ་བཅས་ནི་ང་ཚོའི་
མི་རིགས་ཀྱི་གཟི་བརྗིད་དང་ལ་རྒྱ་ཡིན་པས། ཁྱོད་ཀྱིས་འདི་ལ་ཤ་མི་ཚའམ། རུས་
མི་ཞེན་ནམ། ཤ་མར་གྱི་བང་མཛོད་དུ་གྱུར་པའི་ཕ་ས་བསྐྱུར་ཕོད་དམ། བརྗེད་ནུས་
% 18Oཞུ



རྩྭ་ཐང་གི་ཉིན་ཐོ།
a
སམ••བ་
སླར་ཐུག་པར་སྨོན།
ཡིག་ལན་ཞིག་བསྐུར་རྒྱུ་མཁྱེན།
གསུམ།
དབྱར་གསུམ་གྱི་དཔལ་ཡོན་སྐད་ཅིག་སྐད་ཅིག་ལ་ཕར་འདས་པ་དང་།
སྟོན་གསུམ་གྱི་ནམ་ཟླ་རིམ་བཞིན་འབའ་གཞུང་རྩྭ་ཐང་དུ་སླེབས་ཏེ། རྩྭ་རྩི་ཏོག་
མང་བོའི་སྟེང་ལ་སད་དཀར་གྱི་མེ་ཏོག་བཞད། ཉིན་ཞག་གི་ཕྲེང་བ་རེ་རེ་བཞིན་
དབང་ལྡན་གྱི་སེམས་སྐྱ་མོའི་ཁོག་པ་ཆུ་འཁྱག་གིས་བྲན་པ་དང་མཚུངས་ལ།
མགོ་ཡ་ཐོད་གཙུག་གི་ཀླད་པ་གསལ་བོ་དེའང་མུན་པས་བསྒྲིབས་པ་ཇི་བཞིན་
ཅི་བསམ་འདི་བསམ་མི་འདུག ཉིན་བཞིན་རང་གིས་ནུས་ཚོད་ཀྱིས་སློབ་ཁྲིད་
ཀྱི་བྱ་བར་འབད་ཀྱང་། ངོ་མ་སློབ་མ་འགའ་རེར་བཅོས་ཐབས་གཏན་ནས་མི་
འདུག ཚིག་ཅི་བཤད་རྣ་རུ་མི་འགྲོ་བ་དང་དོན་གང་ལབ་སེམས་ལ་འབབ་རྒྱུ་
མེད་པར་རྣམ་གཡེང་གི་ཀློང་དུ་འཁྱམས་ཡོད་པས། ཁོས་ཀྱང་དེ་ནི་རང་གི་སློབ་
གསོའི་བྱེད་ཐབས་ལ་རག་ལས་འདུག་སྙམ་ནས་བྱེད་ཐབས་དུ་མས་སློབ་མའི་བློ་
སྒོ་འབྱེད་པ་དང་ཡིད་སེམས་འགུགས་པར་འབད་བརྩོན་བྱས།
སྐབས་རེར། ཁོ་རང་གི་སེམས་ལ་བོད་མི་དམངས་ལ་ཚད་མེད་པའི་སྙིང་
རྗེ་དང་མི་རིགས་སློབ་གསོའི་ལས་དོན་ལ་ངུ་བྲོ་བའི་སྣང་བ་སྐྱེས་དུས་ཀྱང་
འདུག ཨ་ཨ། སློབ་མ་འགའ་རེར་ཚིག་འཇམ་པོས་བཤད་ན་གང་འདོད་ལྟར་
བྱེད་ལ་ངོ་ནག་པོ་བསྟན་ན་ཡུལ་ལ་བྲོས་འགྲོ་བ་དང་། ལན་རེར་སློབ་མ་དེ་དག་
ཙྩ 181 རྒྱུ



ས་
ཀྲུང་གོའི་བོད་ཀྱི་དེང་རབས་ཚོ་པ་ཏིག་གཅེས་བཏུས།
གི་ཡུལ་ཕ་མ་དང་ཤ་ཉེ་འབྲེལ་རྣམས་འཁོན་ལན་སློག་ཏུ་ཡོང་བའང་ཡོད།
“ཁྱོད་ནི་སློབ་མར་གཅེས་སྐྱོང་བྱེད་མཁན་ཡིན་པ་ལས་སློབ་མར་གཅར་
རྡུང་བྱེད་མཁན་མ་རེད། ངས་ཁྱོད་ཚོར་བཟང་བཅོས་ཏེ་སློབ་གྲྭར་བསྐྱལ་བ་མ་
གཏོགས་རང་གི་བུ་ཕྲུག་ལ་གཅར་རྡུང་ཉོ་རུ་བཏང་བ་ཨེ་རེད།” ཉིན་ཞིག་གི་སྔ་
དྲོར། དུས་རྒྱུན་མ་རབས་པྲ་ཚག་གི་ལས་ལ་གོམས་པའི་སློབ་མ་ཞིག་གིས་སྒྲིག་
ལམ་མ་བརྩིས་པ་ལ་ཁོས་སྐྱོན་བརྗོད་ནན་མོ་ཞིག་བྱས་པས་སློབ་མ་དེ་ཉིད་ཡུལ་
ལ་བྲོས་སོང་བ་དང་། ཁྱིམ་བདག་སླེབས་བྱུང་། ཁོའི་མིང་ལ་ནོར་བུ་ཟེར་བ་དང་
ཕར་བལྟས་ཚོད་ཀྱིས་ཕོ་ལོ་སུམ་ཅུ་རྩ་སྟོད་ལ་སོན་ཡོད་པ་དང་། གདོང་གི་རྣམ་
འགྱུར་ལས་མི་ཨུ་ཚུགས་ཅན་ཞིག་ཡིན་པའང་རྟོགས་ཐུབ། །
“ཨ་ཁུ་ནོར་བུ། ཁྱོད་ཀྱི་བྱིས་པ་དེར་གཅར་རྡུང་མ་བྱ། ཉིན་བཞིན་ཁོས་
སློབ་སྦྱོང་མི་བྱེད་པས་ངས་སྐྱོན་བརྗོད་ཅིག་བྱས་རྐྱེན་བྲོས་པ་རེད།”
་ “ཧིན། བཤད་མི་དགོས། བྱིས་པ་དེ་ཙམ་ཞིག་གིས་རྫུན་བཤད་ཤེས་སམ།
དེ་རིང་ནས་བཟུང་ངས་སློབ་གྲྭར་སྐྱེལ་ན་དཀོན་མཆོག་གསུམ།” ཁོའི་ཚིག་
དེ་དག་ནི་གནམ་ལྕགས་ཀྱི་ཐོག་མདའ་དྲག་པོ་དང་འདྲ་བར་དབང་ལྡན་རང་
དབང་མེད་པར་འཇིགས་ཡེར་རེར་བཏང་སོང་། ཨ་ཁ། ད་ནི་མནའ་བཙན་པོ་
དེ་ལྟ་བུ་ཞིག་ཕྱིར་ཟློག་པའི་མཚོན་ཆ་གང་ན་ཡོད་དམ། ཉིན་ཞག་གི་ཕྲེང་བ་རེ་
རེ་བཞིན་ཕར་འདས་སོང་། “དགེ་རྒན་དབང་ལྡན་ཨེ། དེའི་ངོ་ཟློག ཨེ—ཁོ་ནི་
ཆོས་ལ་མི་དད་པའི་མི་ལོག་ལྟ་ཅན་ཞིག་ཀྱང་ཡིན་རབས་འདུག” “ད་ཐེངས་
ཞན་སྲིད་གཞུང་ལ་བསམ་འཆར་འབུལ་མཁན་ཡང་དེ་རེད་ཟེར།” “དེ་ལས་
སློབ་གཙོ་ཝང་ནི་འབྲོག་ཕྱོགས་ཀྱི་བདེ་སྡུག་ཤེས་མཁན་ཞིག་ཡིན་པས་མི་འདྲ་
ཡ” ངོ་མ་མི་ཀུན་གྱི་ཁ་ན་འཕུར་བའི་སྐད་ཆ་དེ་དག་ལ་བརྟགས་ན་དབང་
ཚུཉྩ 182



རྩྭ་ཐང་གི་ཉིན་ཐོ་། ༡
ལྡན་གྱི་ཕུགས་བསམ་དེར་ངོ་རྒོལ་དང་སློབ་གཙོ་ཝང་གིས་ལས་གང་བརྩམས་
ལ་ཚད་མཐོན་པོས་གདེང་འཇོག་བྱེད་ཀྱིན་འདུག ཁོས་ཚིག་དེ་དག་རྣ་བས་གོ་
ཐེངས་རེ་དང་སེམས་ལ་འཁོར་ཐེངས་རེར་བོད་མི་རིགས་ལ་བཅངས་པའི་བརྩེ་
དུངས་ཀྱི་སྙིང་རྩ་རྒོད་པོ་དེ་འཕར་ལྡིང་བྱས་འོངས་ལ། རྩྭ་ཐང་ལ་འཁོར་བའི་གློ་
མཆིན་ཡང་སྟེང་འོག་བརྗེས་ཡོང་།
གཟའ་ཉི་མ་ཞིག་གི་ཉིན་གུང་དབང་ལྡན་དང་དགེ་རྒན་རྣམ་རྒྱལ་གཉིས་
མཉམ་དུ་རྒྱ་སྲང་ལ་ཟ་མ་བཟའ་རུ་སོང་། ཟ་ཁང་ཞིག་གི་ནང་དུ་བསྡད་རྗེས་
དབང་ལྡན་གྱི་དངན་པ་རིང་བོ་ཞིག་འཐེན་ནས་ན་རེ། “ཁྱོད་ལ་སློབ་གྲྭ་འདིར་ལྟ་
ཚུལ་ཅི་འདྲ་འདུག” ཅེས་རྣམ་རྒྱལ་ལ་དྲིས། །
“སློབ་གཙོ་ཝང་གིས་ང་ལའང་སྔ་མོ་ནས་དེ་ལྟ་བུའི་རྣམ་འགྱུར་བཟུང་
འདུག ཕལ་ཆེར་ཁོས་སློབ་ལོ་རན་པའི་སློབ་མ་རྣམས་ལ་གནང་བ་བྱིན་ནས་
བཤའ་ལུག་ལེན་ཐབས་བྱེད་པའི་གསང་བ་དེ་ངས་ཤེས་སོང་བས་རེད།”
“འོ—”
“འོན་ཀྱང་། ད་བཀོད་པ་ཅི་ཞིག་ཡོད།” རྣམ་རྒྱལ་གྱི་མགོ་བོ་འཕྲེད་དུ་
གཡུག་ཙམ་གྱིས “ཁོས་ཅི་བྱེད་ནའང་བྱེད་དུ་ཆུག” ཟེར། །
དབང་ལྡན་རང་དབང་མེད་པར་འདང་རྒྱག་གི་ནང་དུ་ལྷུང་སོང་། ཨ་ཁ།
སློབ་གཙོ་ཝང་ནི་བཅོས་མའི་རྣམ་ཐར་བསྐྱངས་ཏེ། གོང་མར་མགོ་སྐོར་གཏོང་
ཞིང་། རྒྱུ་ནོར་ལོངས་སྤྱོད་ལ་དམིགས་ནས་མི་དམངས་ལ “དོན་བཟང” སྒྲུབ་
མཁན་ཞིག་རེད་ཨང་། སྐབས་འདིར་དབང་ལྡན་གྱིས་སློབ་གཙོ་ཝང་གི་ལྐོག་
གྱུར་གྱི་གསང་བ་མང་བོ་ཞིག་གི་མཐིལ་བརྟོལ་བ་དང་། ཡིད་ཀྱི་ཐེ་ཚོམ་གྱི་
མདུད་པའང་རང་ཤུགས་ཀྱིས་གྲོལ་སོང་།
* 133



༄༅_ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
དབང་ལྡན་གྱིས་ཁོ་མོར་བསྐུར་པའི་འཕྲིན་ཡིག་གསུམ་པར།
.....ངས་ཀྱང་རང་གི་སྟོབས་ཤུགས་དང་ནུས་པ་ཡོད་ཚད་བཏོན་ཏེ་རིང་ནས་
དམིགས་པའི་ཕུགས་བསམ་དེའི་དོན་དུ་གཞོལ་བ་ཡིན་མོད། འོན་ཀྱང་སྐབས་འགའ་
རེ་ལ་གློ་རྒྱུ་མའི་བར་དུ་འཁྱག་པས་བསྡམས་ཤིང་། སྙིང་མཆིན་པའི་རྫ་རི་སྨུག་པས་
འཛིན་དུས་ཀྱང་འདུག འདི་ནི་ང་རང་གི་རྒྱབ་ཀྱི་ཁུར་བོ་དང་སེམས་ཀྱི་སྡུག་བསྔལ་
ཡིན་པས་བྱ་ཐབས་ཅི་ཡོད།
འདས་པའི་ལོ་ཟླ་ལ་བསམས་ན་ཇི་འདྲའི་སྤྲོ་སྐྱིད་ལྡན་ཞིང་ཡིད་དུ་འོངས་པ་
ཞིག་རེད་ཨང་། མཛའ་མཐུན་གྱི་དགོད་སྒྲ། བདེ་སྐྱིད་ཀྱི་གླུ་དབྱངས། བརྩེ་དུངས་ཀྱི་
སྙིང་གཏམ། ...“ཁྱོད་ཀྱིས་ཤོད་དང་། དེ་དང་དེ་ལྟ་བུའི་བློ་སེམས་དགའ་བའི་སྐལ་
བ་ཞིག་སླར་ཡང་འོང་ཐུབ་བམ།
སྒྲོལ་མ་ལགས། ངོ་མ་དབེན་གནས་ཀྱི་འཚོ་བས་ང་རང་འུ་ཐུག་ཏུ་བཅུག་
སོང་། སྔོན་ཆད་ཁྱོད་ཀྱིས་བཤད་པའི་ཚིག་འབྲུ་རེ་རེ་ཡང་ངས་ནམ་ཡིན་ཡང་ཡིད་
ལ་བཟུང་ཡོད། བརྗེད་མི་སྲིད། ...“ཁྱོད་ཀྱིས་ཡིག་ལན་ཞིག་ཡོང་བར་ནམ་ཡང་རེ་
སྒུག་བྱས་ཡོད།
བཞི།
གྲང་ངར་གྱི་ཕོ་ཉས་རིམ་བཞིན་བདས་ཤིང་། ཁ་བའི་འདབ་མ་མང་བོ་
གྲང་རླུང་དལ་བུའི་རྒྱུ་བར་བསྟུན་ནས་བར་སྣང་ནས་ལྡིང་འཁོར་བྱེད་བཞིན་
134 ཉྩ



ངག
རྩྭ་ཐང་གི་ཉིན་ཐོ།
ས་གཞིའི་སྟེང་དུ་འབབ་ཀྱིན་ཡོད་ལ། སློབ་གྲྭའི་ཁོར་ཡུག་གི་སྡོང་སྐམ་སྐྱ་བོ་དེ་
ཡང་དབེན་ཐིང་ངེར་སྐྱོ་ཉམས་ཤིག་ཕྱིར་མངོན་འདུག དབང་ལྡན་ཁོའི་མལ་
ཁང་གི་སྒོ་ཁར་ཁེན་ནས་ཁ་བའི་ལྡིང་འཁོར་བྱེད་པར་མིག་ཅེ་རེར་ལྟ་བཞིན་
སེམས་སྐྱ་མོ་སྡུག་གིས་ནོན་འདུག་
“དབང་ལྡན།” གློ་བུར་བའི་འབོད་སྒྲ་ཞིག་གིས་ཁོ་རང་དཀྲོག་གེར་
བཏང་། ཁོས་འབོད་སྒྲའི་ཕྱོགས་སུ་བལྟས་པ་ན། ཀུང་ཧྲེའི་ལས་བྱེད་པ་བསོད་
ནམས་ཀྱིས་ལྕགས་རྟ་ཞིག་དེད་དེ་ཐད་ཀར་ཁོའི་ཕྱོགས་སུ་ཡོང་བཞིན་འདུག །
“འོ། ཁྱོད་ཡིན་ནམ།” དབང་ལྡན་གྱིས་མྱུར་དུ་ཁང་བའི་ནང་དུ་བསུས་
ནས་ཇ་དྲངས། བསོད་ནམས་ཀྱིས་ལྭ་བའི་སྟེང་གི་ཁ་བ་སྤྲུགས་རྗེས་འདུག་
སྟེགས་སྟེང་བསྡད་ནས་ཇ་འཐུང་ཞོར་དུ། “དབང་ལྡན། ད་སྐབས་བྱ་བར་བྲེལ་
འཚུབ་ཆེའམ། ཨེ ཉིན་འདི་འགར་ཁྱོད་ཀྱི་ངོ་མདངས་རྒྱུན་ལྡན་མིན་པས། ན་
བ་འདྲ་བྱུང་བ་མིན་ནམ།” སྐབས་དེར་བསོད་ནམས་ཀྱི་གདོང་ལ་གཟབ་ནན་གྱི་
མདངས་ཤིག་ཤར་ནས་དེ་ལྟར་དྲིས་བྱུང་། “འོ། མ་རེད་མ་རེད། དགའ་རོགས་
དྲན་པས་མིན་ནམ།”
“ཧ་ཧ་ཧ།”
བསོད་ནམས་ནམ་རྒྱུན་དུ་ཀུ་རེ་རྩེ་རྒྱུར་དགའ་བས་ད་ཐེངས་དབང་ལྡན་
གྱི་སུན་སྣང་དེ་ཁོས་ཀུ་རེའི་ཚིག་གཅིག་གིས་ཕར་སྤྲུགས། ་་
“་དབང་ལྡན། ད་ཐེངས་ཀྲིག་ཡོངས་ཀྱི་མི་རིགས་སློབ་གསོ་བྱ་བའི་གྲོས་
ཚོགས་ལ། འདི་གའི་དགེ་རྒན་གཅིག་ཀྱང་འགྲོ་དགོས་པས། ཀུང་ཧྲེ་མགོ་ཁྲིད་
ཀྱིས་གྲོས་བསྡུར་བྱས་ཏེ་ཁྱོད་རང་བདམས་བྱུང་། གྲ་སྒྲིག་བྱས་ཏེ་སང་ཉིན་ལམ་
ལ་ཆེས་དགོས། ཀུང་ཧྲེའི་རླངས་འཁོར་ཡང་སང་ཉིན་ཀྲིག་ཐོག་ལ་འགྲོ་རྒྱུ་རེད།
༄༅ 185 རྒྱུ



ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
ཁྱོད་རང་ལའང་སྟབས་འགྲིག་གི འདི” བསོད་ནམས་ཀྱིས་དེ་ལྟར་བཤད་བཞིན་
ཐམ་ག་དམར་བོ་ཅན་གྱི་བརྡ་སྦྱོར་ཡི་གེ་ཞིག་ཁོའི་ལག་ཏུ་གཏད་བྱུང་།
“འོ–” དབང་ལྡན་གྱིས་བརྡ་སྦྱོར་ཡི་གེ་དེ་བླངས་ནས “བཀའ་དྲིན་ཆེ།
བཀའ་དྲིན་ཆེ། ཁྱོད་ལ་འོ་བརྒྱལ་བཟོས་སོང” ཟེར་བར། “དེ་སྐད་མ་ཟེར། སྤུན་
ཟླའི་བར་ལ་དེ་ལྟར་བཤད་སྲོལ་ག་ལ་ཡོད། ལྷག་པར་དུ་ཁྱོད་རང་འདི་གའི་ཤེས་
ཡོན་ཅན་གཅིག་པུ་རེད་ཡ། ཧ་ཧ།” ...
བསོད་ནམས་ཕྱིར་བུད་སོང་། དབང་ལྡན་གྱིས་སླར་ཡང་བརྡ་སྦྱོར་ཡི་གེ་
དེར་བལྟས་པ་དང་ཡིག་འབྲུའི་འགྲོས་རིམ་དང་བསྟུན་ནས་ཁོའི་སེམས་ནང་
དུ་སྣ་ཚོགས་པའི་འཆར་སྣང་ཞིག་སྐྱེས་བྱུང་། “མི་རིགས། – སློབ་གསོའི་བྱ་
བ།– གོང་སྤེལ། ད་ཐེངས་སློབ་གཙོ་ཝང་ལགས་གྲོས་ཚོགས་དེར་ཞུགས་ན་ཅི་
འདྲ། ཁོའི “མི་བཟང” གི་གོ་རྟོགས་ཇེ་མཐོར་གཏོང་ཐུབ་བམ། ད་ཐེངས་ཀུང་
ཧྲེའི་མགོ་ཁྲིད་རྣམས་ཀྱིས་ཁོ་རང་མི་མངགས་པའི་དོན་ཅི་ཡིན་ནམ།
སྤྱིར་སློབ་གཙོ་ཝང་ལ་རིག་གནས་ཀྱི་ཡོན་ཚད་ཅི་འདྲ་ཞིག་ཡོད་པ་མི་
ཤེས་ཀྱང་ཚོགས་འདུ་ཆེ་ཆུང་གང་ལའང་ཞུགས་པར་དགའ་བ་ཞིག་ཡིན་ནའང་།
ཚོགས་འདུའི་དགོངས་དོན་ཐམས་ཅད་ལག་ལེན་བྱེད་པའི “དབང” མེད་པ་ནི་
མངོན་སུམ་གྱི་ཚད་མར་གྱུར་པ་ཞིག་རེད། ལྷག་པར་དུ་ཁོའི་སྨུག་པོའི་གདོང་གི་
བཅོས་མའི་འཛུམ་མདངས་དང་། གྲུང་ཞིང་གསལ་ལ་ཕྲག་དོག་གི་འོད་འཚེར་
བའི་མིག་གི་གཡོ་འགུལ། གཞན་མགོ་སྐོར་བའི་གཡོ་སྒྱུའི་སྤྱོད་ལམ་དེ་དག་གིས་
ངའི་སེམས་ལའང་ཡི་མུག་ཅིང་དགོད་བྲོ་ལ། ཞེ་མེར་བའི་སྣང་བ་ཞིག་བྱིན་ཡོད་
པས། ཕལ་ཆེར་ཀུང་ཧྲེའི་འགོ་ཁྲིད་རྣམས་ཀྱིས་ཀྱང་ཁོའི་གསང་བ་དེ་ཚོ་རྟོགས་
ཡོད་ཚོད་འདུག༌
# 186



རྩྭ་ཐང་གི་ཉིན་ཐོ། ཁུ་
སྒྲོལ་མས་དབང་ལྡན་ལ་བསྐུར་པའི་འཕྲིན་ཡིག་ཏུ།
སློབ་གྲོགས་དབང་ལྡན་ལགས།
དེང་སྐབས་ཁྱོད་ཀྱིས་བོད་གངས་ཅན་ལྗོངས་ཀྱི་ལ་རྒྱ་བཟུང་ནས་དབེན་སའི་
རྣམ་པ་སྒྱུར་བཅོས་བྱས་ཤིང་སྔོན་ཐོན་གྱི་རི་རྩེར་བསྙེགས་ཏེ་སླེབས་ལ་ཉེའམ། ཁྱོད་
ཀྱིས་ཉེ་སྔོན་བསྐུར་པའི་ཡི་གེ་དེར་བརྟགས་ན་ད་ལྟ་ཁྱོད་རང་ཡང་འགྱོད་སྣང་སྐྱེས་
བཞིན་ཡོད་པ་འདྲ། དེ་ལོས་ཡིན། ཁྱོད་ཀྱིས་སློབ་གྲྭ་ཆེན་མོའི་བྱ་བ་དང་དུ་མ་བླངས་
པར་དེ་འདྲའི་འབྲོག་གནས་སྟོང་བ་ཞིག་ལ་བསམ་གཟས་ནས་སོང་བ་རེད། དེ་
དུས་ངས་ཁྱོད་ལའང་ཁ་ཏ་དང་བསླབ་བྱ་མང་དུ་བྱས་པ་དྲན་ནམ། གནའ་མི་བོད་
ཀྱི་ཁ་དཔེར “བློ་སྔོན་ལ་དྲན་ན་མཁས་པ་ཡིནཾ། འགྱོད་རྗེས་ནས་སྐྱེས་ན་བླུན་པོ་
ཡིན” ཟེར་བའང་བདེན་ཐོག་དྲང་བཞག་གི་གཏམ་ཡིན་པས། ད་ནི་འགྱོད་ཀྱང་
འཕྱིས་དྲགས་འདུག་
འོ། ང་རང་གིས་འདི་གའི་མགོ་ཁྲིད་ཀྱི་བུ་ཞིག་དང་ལྷན་དུ་རང་གི་མདུན་
ལམ་ཞིག་བཙལ་ཟིན་པས། ཁྱོད་ཀྱིས་ཀྱང་ད་ནས་བཟུང་ཡི་གེ་མ་བསྐུར། ཁོའི་སེམས་
ལའང་མི་དགོས་པའི་དོགས་པ་སྣ་ཚོགས་སྐྱེས་སྲིད། མཐའ་མཇུག་གི་ངའི་རེ་བ་ནི།
ཁྱོད་ཀྱིས་གང་ནུས་ཀྱིས་གོང་དཔོན་གྲས་ལ་འབུལ་བ་ཟང་ཟིང་ཞིག་ཕུལ་ནས་གྲོང་
ཁྱེར་ཞིག་ཏུ་ལས་གནས་སྤོར་ཐབས་བྱོས། འདི་ལྟར་སྨྲས་པ་ནི་སློབ་གྲོགས་ཀྱི་བརྩེ་
དུངས་བཅིངས་པ་ལས་ང་ལ་དམིགས་ཡུལ་གཞན་ཞིག་ཡོད་པ་མིན། གྲོང་ཁྱེར་གྱི་བདེ་
སྐྱིད་ནི་ཁྱོད་ཀྱིས་ཀྱང་ཤེས་གསལ་རེད།
ཡི་གེ་མང་བོ་འབྲི་ཁོམ་མི་འདུག་
*
87



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
བདེ་མོ་བྱོས།
laralara xổ X-||
དབང་ལྡན་ཀྲིག་ཐོག་ལ་སོང་ནས་ཉིན་བཅུ་ལྷག་འགོར་སོང་། ཚོགས་
འདུའི་དགོངས་དོན་གྱིས་ཁོ་ལ་ངེས་ཤེས་མང་བོ་སྐྱེས་པར་མ་ཟད། སྔར་མེད་
པའི་སློབ་གསོའི་བྱེད་ཕྱོགས་དང་ཉམས་མྱོང་ཡང་འཐུས་ཇེ་ཚང་དུ་བཏང་བ་
དང་། ཁོ་རང་གི་ཕུགས་བསམ་དེ་ཡང་ཡང་དག་པ་ཡིན་པར་བདེན་དཔང་བྱས།
ཉིན་འདི་དག་གི་རིང་ལ། གོང་རིམ་མགོ་ཁྲིད་ཀྱིས་ཐུགས་ཁུར་གནང་བཞིན་པ་
ནི་འབྲོག་ཁུལ་གྱི་སློབ་གསོའི་བྱ་བ་ཡིན་ལ། ཁོ་རང་གིས་ཞེ་ཐོགས་ས་ནི་སློབ་
གཙོ་ཝང་གཅིག་པུ་རེད། །
དབང་ལྡན་ཕྱིར་ལོག་ཡོང་དུས་སློབ་མ་ཚང་མར་དགུན་གནང་བཏང་
ཟིན་པ་དང་དགེ་རྒན་རྣམས་ཀྱང་རང་ཡུལ་དུ་སོང་ཚར་འདུག ཁོས་ཐེངས་
འདིའི་ཚོགས་འདུའི་གནས་ཚུལ་རྣམས་ཀུང་ཧྲེ་ལ་ཡར་ཞུ་བྱས་རྗེས། ཕ་ཡུལ་དུ་
འགྲོ་བའི་རླངས་འཁོར་མེད་པས་ཉིན་འགར་ངང་སྒུག་མི་བྱེད་ཀ་མེད་བྱུང་། ཡ་
མཚར་བ་ཞིག་ལ། སྐབས་འདིར་སློབ་གཙོ་ཝང་ལ་སྔར་གྱི་ལྟ་སྟངས་དེ་རིགས་
ཅི་ཡང་མེད་པར་མ་ཟད་དབང་ལྡན་གྱི་མལ་ཁང་དུ་འགྲོ་འོང་བྱེད་ལ། མཉམ་དུ་
. ཆང་རེ་འཐུངས་ཏེ། ཁ་བརྡ་མང་བོ་ཞིག་ཀྱང་ཁོ་ལ་ལབ་གླེང་བྱེད། ཐེངས་འདིའི་
གྲོས་ཚོགས་སྐོར་གླེང་སྐབས། དབང་ལྡན་གྱིས་ཚོགས་འདུའི་གནས་ཚུལ་རྣམས་
གཅིག་གཅིག་དང་གཉིས་གཉིས་བྱས་ནས་ཁོ་ལ་ངོ་སྤྲོད་བྱས་ཤིང་གོང་རིམ་གྱིས་
© 123 ཉྩ



རྩྭ་ཐང་གི་ཉིན་ཐོ་།
ཀྱང་འབྲོག་ཕྱོགས་ཀྱི་སློབ་གསོར་ཚད་མཐོན་པོས་ཐུགས་ཁུར་གནང་བ་སོགས་
བཤད་པས། ཁོས་ཀྱང་དེར་མཐུད་ནས་མི་རིགས་སློབ་གསོའི་རྗེས་ལུས་ཀྱི་རྣམ་
པ་བསྒྱུར་དགོས་ན། གཙོ་བོ་དགེ་རྒན་རྣམས་ཀྱིས་ནུས་ཤུགས་ཡོད་ཚད་བཀོལ་
ནས་འབྲོག་ཁུལ་གྱི་མི་དམངས་ལ་སྐུལ་འདེད་བྱེད་དགོས་ཚུལ་དང་། སློབ་མ་
མང་བོ་སྐྱེད་སྲིང་བྱེད་དགོས་པ་སོགས་ལབ་པར་མ་ཟད། “དབང་ལྡན། ཁྱོད་
ཀྱང་དྲང་རྐྱང་ཡིན་པ་མང་དྲགས་འདུག འབྲོག་ཕྱོགས་ཀྱི་སློབ་གསོའི་ཐད་
ལ་ཞི་དྲག་གི་ཐབས་ཤེས་སྣ་ཚོགས་མ་སྤྱད་ན་བཀོད་པ་མི་འདུག ངོ་མ་འབྲོག་
པ་འགའ་རེ་ནོར་གནག་ལ་བལྟས་ནའང་ཨུ་ཚུགས་ཆེ་བས། གཡག་རྒན་གྱིས་
འཐེན་ཞོར་དང་སྣ་ཐུག་གིས་ལྷོད་ཞོར་བྱེད་དགོས་དུས་ཀྱང་ཡོད....” ཅེས་
སོགས་ཁ་ཏ་དང་བསླབ་བྱ་མང་བོ་ཞིག་ཀྱང་གནང་བྱུང་། །
དབང་ལྡན་གྱིས་ཁོའི་ཚིག་དེ་དག་གོ་བས་སེམས་ལ་དགོད་བྲོ་བའི་
སྣང་བ་ཞིག་སྐྱེས། ཡང་བསམ་བློ་ཞིག་བཏང་ཚེ། སློབ་གཙོ་ཝང་གིས་བཤད་
པ་དེ་དག་ཀྱང་ངོ་མ་རེད། “མི་ལ་བཤད་མཁན་དགོས། ཤིང་ལ་གཞོག་མཁན་
དགོས” ཟེར་བའོང་རྒྱུ་མཚན་མེད་པ་ཞིག་ག་ལ་ཡིན། གལ་སྲིད་ཁོས་ང་ལ་
སྔར་ནས་དེ་ལྟ་བུའི་འཚོ་བའི་ཉམས་མྱོང་གི་བསླབ་བྱ་རྣལ་མ་གནང་བ་ཡིན་ན།
....“འོན་ཀྱང་། སློབ་གཙོ་ལ་གློ་བུར་བའི་ངེས་ཤེས་དེ་ལྟ་བུ་ཞིག་ཇི་ལྟར་སྐྱེས་
པ་ཡིན་ནམ།
དེ་ནས་བཟུང་སེམས་པ་དགའ་ཞིང་གློ་བ་བདེ་བའི་ཚོར་བ་ཟབ་མོ་ཞིག་
རྐང་འཇབ་ལག་འཇབ་ཀྱིས་དབང་ལྡན་གྱི་ལུས་ཀྱི་རྩ་ལམ་ཐམས་ཅད་དུ་ཁྱབ་
ཅིང་། འོད་ཟེར་ལམ་ལམ་འཕྲོ་བའི་གཟི་བརྗིད་ཀྱི་མདུན་ལམ་རིང་མོ་ཞིག་ཀྱང་
ཁོའི་མིག་ལམ་དུ་ཇེ་གསལ་ཇེ་གསལ་གྱིས་མངོན་བྱུང་།. ་
ཅུ 29



ཀྲུང་གོའི་བོད་ཀྱི་དེང་རབས་ཚཔ་རིག་གཅེས་བཏུས།
ཟླ་ངོ་ཕྱེད་གཉིས་ཙམ་གྱི་དགུན་གནང་གི་དུས་ཡུན་ནི་ཧ་ཅང་ཐུང་ཐུང་
ཞིག་ཡིན་མོད། འོན་ཀྱང་དབང་ལྡན་ལ་ཆ་མཚོན་ན་ལོ་འཁོར་གཉིས་ལས་རིང་
བའི་སྣང་བ་སྐྱེས་འདུག གནམ་ལོ་གསར་བའི་གསེར་ཞལ་གྱི་དགའ་སྟོན་མྱོང་
བའི་མོད་ལ་ཁོའི་སེམས་གཏིང་ནས་དཔྱིད་ཀྱི་དཔལ་ཡོན་ནམ་ཤར་ལ་རེ་བར་མ་
ཟད། ཁོའི་མིག་གིས་མདངས་ལྡན་གྱི་མེ་ཏོག་ནམ་བཞད་དང་རྣ་བས་ཁུ་བྱུག་གི་
གསུང་སྙན་ནམ་སྒྲོག་ལ་བསྒུགས་པ་རེད།
མང་གཞུང་རྩྭ་ཐང་གི་ཕྱོགས་ཀུན་ཏུ་དཔྱིད་གསུམ་གྱི་མངོན་རྟགས་དེ་
འདྲ་མི་གསལ་ཡང་། རི་ལ་ཐང་མེད་པའི་ཁ་བ་སྐད་ཅིག་ལ་ཞུ་བ་དང་ཆབ་ཆུ་
བོ་རྣམས་ཀྱི་གོམ་འགྲོས་ནི་སྐད་ཅིག་དེ་ཉིད་ལ་ཇེ་མགྱོགས་ཇེ་མྱུར་དུ་སོང་བས།
དབང་ལྡན་གྱི་སེམས་ནང་དུའང་དཔྱིད་གསུམ་གྱི་དཔལ་ཡོན་གསར་བ་ཞིག་
བཞད་པའི་གདེང་ཚོད་མེད་པ་ག་ལ་སྲིད།
ཉིན་དེར་ཁོ་རང་ཟི་ལིང་ནས་ཡོང་བའི་འགྲིམ་འགྲུལ་རླངས་འཁོར་ལ་
བསྡད་དེ་ས་འབའ་གཞུང་རིང་མོར་འབྲེལ་བའི་གཞུང་ལམ་དེད་ནས་སློབ་མགོ་
རྩོམ་པར་ཆས།
དབང་ལྡན་འབའ་གཞུང་སློབ་ཆུང་ལ་སླེབས་སྐབས་སློབ་གཙོ་ཝང་ལས་
གནས་སྤོར་ཏེ་ཀུང་ཧྲེའི་ལས་བྱེད་པ་དཀྱུས་མ་ཞིག་བྱས་འདུག་ལ། སློབ་གྲྭའི་སློབ་
གཙོ་ནི་རྫོང་རིག་སློབ་ཅུའུ་ནས་མངགས་ཡོང་བའི་སློབ་གྲྭ་ཆེན་མོ་པ་རྟ་མགྲིན་
ཡིན་པ་དང་། དབང་ལྡན་སློབ་གཙོ་གཞོན་པར་བསྐོས་ཡོད་པར་མ་ཟད། ད་དུང་རུ་
ཆེན་ཁག་གི་སློབ་གྲྭར་ལྟ་སྐྱོང་བྱེད་པའི་འགན་ཁུར་ཡང་ཁོར་བཀལ་འདུག
སྐབས་འདིར་འབྲོག་པ་མང་ཚོགས་ཀྱི་གྲས་ནའང་སྔར་གྱི་ལྟ་ཚུལ་དང་
འཁང་རའི་གཏམ་དེ་འདྲ་གོ་རྒྱུ་མི་འདུག །
ལས་
192



མང་བ6
རྩྭ་ཐང་གི་ཉིན་ཐོ། རྒྱུན
“དགེ་རྒན་དབང་ལྡན་ཨེ་ཡོད” ཅེས་མི་ཞིག་ནང་དུ་ཐོན་བྱུང་།
“འོ། ཡོད་ཡོད།” དབང་ལྡན་མྱུར་མོར་ཡར་ལངས་དུས། ཁོ་ནི་མཐུན་
སྒྲིལ་སྡེ་བའི་འབྲོག་པ་ནོར་བུ་རེད། སྔོན་ཁོས་བུ་སློབ་གྲྭར་མི་སྐྱེལ་བའི་མནའ་
བསྐྱལ་ཡོད་མོད། ཁ་སྔོན་གསར་དུ་འོངས་པའི་སློབ་གཙོ་རྟ་མགྲིན་དང་དབང་
ལྡན་གཉིས་སོང་ནས་སློབ་གསོ་དང་སྐུལ་མ་ཐེངས་མང་བཏང་བར་བརྟེན་ཁོས་
ཀྱང་དེ་རིང་བུ་བསྐྱལ་ནས་ཡོང་བ་རེད།
“དགེ་རྒན་ལགས། ཁྱོད་ཀྱིས་བཤད་པ་ངོ་མ་བདེན་འདུག སྤྱིར་སློབ་
མར་གཅེས་སྐྱོང་བྱེད་དགོས་ན་ཡང་། མ་རབས་པྲ་ཚག་གི་ལས་བྱེད་དུས་སྐྱོན་
བརྗོད་བྱེད་དགོས། ཁ་མི་ལེན་ན་བརྡུངས་ནའང་བསམ་འཆར་མེད།” ནོར་བུའི་
གདོང་ལ་ངོས་ཟིན་གྱི་མདངས་ཤིག་ཤར་ནས་མུ་མཐུད་དུ “སྔོན་ཆད་ཀྱི་སློབ་
གྲྭའི་དགེ་རྒན་ཚང་མར་སློབ་མ་ལ་ཡོན་ཏན་ཞིག་ཨེ་འབྱོར་གྱི་བསམ་པ་མེད་
པར་ཉི་མ་འཁྱོལ་ཐབས་ཁོ་ན་བྱས་པ་རེད། དེ་ཕྱིར་ངེད་ཚང་གི་ཞི་ལི་ཡང་མ་
རབས་ལང་ཤོར་ལ་བཏང་བ་ལས་མི་འདུག བྱིས་པ་ཚོ་ཡིག་ངོ་ཞིག་ལ་འགོས་ན་
ལུག་དུ་སྟེར་དགོས་ཀྱང་ལོས་སྟེར.…..”
ཞོགས་པའི་ཉི་གཞོན་གྱི་འོད་ཟེར་མཐའ་ཡས་པའི་རྩྭ་ཐང་ལ་འཕྲོས་པས།
ནེ་ཙོའི་སྒྲོ་ཐུལ་བརྐྱངས་པ་ཇི་བཞིན་མཛེས་ཤིང་ལྟག་ན་སྡུག་ལ། ཁྲ་ལམ་མེར་
བཞད་པའི་མེ་ཏོག་གིས་མདུན་བསུས་ཏེ། དབང་ལྡན་གཞི་ནས་སློབ་གྲྭ་སོ་སོའི་
གནས་ཚུལ་ལ་རྒྱུས་ལོན་དང་ཞིབ་ལྟ་བྱེད་དུ་ཆས་སོ། །
(1988ལོའི《སྦྲང་ཆར》དེབ་གཉིས་པ་ལས་བདམས)
ལE
རྒྱུ 191



༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
Dསྡེ་བའི་ཀླན་ཀ
ཚེ་རིང་དོན་གྲུབ།
གཅིག
དངོས་གནས་དོན་དག་འདི་འདྲ་ཞིག་བྱུང་བས་ངས་དེ་མ་ཐག་སྙན་ཞུའི་
གསར་འགྱུར་ཞིག་བྲིས་ཤིང་ཞང་སྲིད་གཞུང་གིས “གནས་ཚུལ་དངོས་དོན་
རེད” ཅེས་ཡི་གེ་བཀོད་ཅིང་གཞུང་ཐམ་བརྒྱབ་རྗེས་བོད་ཡིག་ཚགས་པར་ག་
གེ་མོ་ཞིག་ལ་བསྐུར་ནས་ཕལ་ཆེར་ལོ་གཅིག་ཙམ་འགོར་ནའང་ད་རུང་ལན་
ཙམ་ཡང་ཡོང་རྒྱུ་མ་བྱུང་། རྗེས་སུ་ངས་གྲོགས་པོ་ཞིག་གི་ཁ་ནས་གོ་ཚུལ་ལྟར་ན་
ཚགས་པར་དེའི་སྤྱི་ཁྱབ་རྩོམ་སྒྲིག་པས “དེང་སྐབས་གོ་རྒྱུ་མང་གི་ཡ། སེམས་
ཆུང་བྱོས། སེམས་ཆུང་བྱོས” ཟེར་བཞིན་ངའི་སྙན་ཞུའི་གསར་འགྱུར་དེ་གཞུང་
ལས་ཁང་གི་གྲུ་ཟུར་དུ་མནན་བྱུང་། དེར་བརྟེན་སྙན་ཞུའི་གསར་འགྱུར་སྟེང་
གི་མི་སྣའི་རུས་མིང་དང་ས་མིང་སྡེ་མིང་སོགས་བསྒྱུར་ཏེ་སྒྲུང་གཏམ་གྱི་ཚུལ་དུ་
བྲིས་པ་ཡིན།
ནི 192 རྒྱུ



རྩྭ་ཐང་གི་ཉིན་ཐོ། །
གཉིས།
Dསྡེ་བའི་སྡེ་དཔོན་བསོད་སྐྱབས་ནངས་སྔ་མོ་ནས་གཡག་རོག་རོག་ཅིག་
ལ་ཞོན་ཏེ་ཁྱིམ་ཚང་རེ་རེའི་སྒོ་ལམ་བརྒྱུད་ནས ་་ཟོག་ཕུད་མ་ཐག་བཟའ་དཔོན་
ཚོ་ངེད་ཚང་ལ་ཚོགས་འདུར་ཤོག” ཟེར་བཞིན་འགྲོ་བཞིན་འདུག གཡག་དེའི་
མཆུ་ཡོངས་རྫོགས་བ་མོས་དཀར་པོར་བསྒྱུར་ཅིང་དབུགས་ཀྱི་རྒྱུ་བ་མྱུར་ཞིང་
དྲག་པས་རྒྱང་ནས་བལྟས་ན་སྣ་ཁུང་གཉིས་ལས་དུ་བ་དཀར་པོ་གཉིས་ལྷོག་ལྷོག་
ཏུ་འཕྱུར་བཞིན་པ་དང་འདྲ། །
བསོད་སྐྱབས་ཀྱིས་རུམ་ནས་མགོ་རྔ་དངུལ་གྱིས་ཤན་པའི་སྣ་རྭ་ཞིག་
བླངས་ཤིང་ལག་གཡོན་པའི་མཐེ་བོང་གི་སེན་མོའི་སྟེང་ལ་སྣ་ཐ་ཅུང་ཙམ་
བླུགས་ཏེ་ཡོད་མེད་ཀྱི་དབྱེ་བ་ཤིན་ཏུ་འབྱེད་དཀའ་བའི་སྣ་ཁུང་གཉིས་ཀྱི་
ནང་ལ་འགའ་བརྔུབས་རྗེས་མཐེ་བོང་ཐོག་ཐུའི་ནང་ངོས་ལ་ཕྱིས་ཏེ་ཡར་ལྟ་
མར་ལྟ་འགའ་བྱས་རྗེས “ཡ—ད་ཚང་མ་སླེབས་འདུག ཚོགས་འདུའི་མགོ་
རྩོམ། དེ་རིང་མང་བོ་བཤད་རྒྱུ་མེད། མི་འགྱང་བར་དགོན་པའི་འདུ་ཁང་གི་ཀ་
རིང་སློང་རྒྱུ་ཡིན་པས། ང་ཚོའི་སྡེ་བས་ཐོག་མར་མི་རེས་སྒོར་བརྒྱ་རེ། གལ་ཏེ་
སྒོར་མོ་མེད་ན་ཤ་བཟན་ཡ་མེད་གཅིག་རེ་འབུལ་དགོས” ཞེས་སྣ་རྭ་རུམ་ལ་
བཅུག་ཅིང་རུམ་ནས་འབྲི་དེབ་ཆུང་ཆུང་སྣུམ་གྱིས་ཟིན་པ་ཞིག་བླངས་ནས་ཁ་
ཕྱེ་སྟེ “དེས་ན་ངེད་ཚང་ལ་མཚོན་ན་བཟའ་མི་ལྔ་ཡོད་པས་སྒོར་ལྔ་བརྒྱ། ཤ་
བཟན་ཡིན་ན་ཤ་བཟན་ལྔ་འབུལ་དགོས། ཨ་ཁུ་རྟ་མགྲིན་ཚང་ལ་བཟའ་མི་
བརྒྱད། སྒོར་མོ་སྟེར་ན་སྒོར་བརྒྱད་བརྒྱ། ཤ་བཟན་སྟེར་ན་ཤ་བཟན་བརྒྱད། ཨ་
193



ས
ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
ཁུ་བཟོད་པ་ཚང་ལ་བཟའ་མི་བཅུ་གཅིག སྒོར་མོ་སྟེར་ན་སྒོར་སྟོང་གཅིག་དང་
བརྒྱ། ཤ་བཟན་སྟེར་ནི་ཤ་བཟན་བཅུ་གཅིག་..”
ཚོགས་མི་ཚང་མས་ཁ་གདངས་ཤིང་མིག་ཅེར་རེ་གཅིག་གིས་གཅིག་གི་
རྣ་རྩོར་ཤབ་ཤུབ་ཏུ་བཤད་པ་ན། བསོད་སྐྱབས་ཀྱིས་འབྲི་དེབ་ཀྱི་ཁ་བསུམས་
ཏེ་སྐད་མགོ་མཐོན་པོས “དེ་ལྟར་རང་རང་གི་བཟའ་མི་ཚོའི་གྲངས་ཀ་རང་
རང་གིས་ཤེས་གསལ་ཡིན་པས་ངས་རེ་རེ་བཞིན་བཤད་མི་དགོས། ཚང་མས་
གོ་དགོས་པ་ནི་ད་ཐེངས་འདུ་ཁང་བཞེང་རྒྱུ་འདི་སྤྱིར་ན་འགྲོ་དོན་དང་སྒོས་སུ་
རང་དོན་ཡིན་པས་གལ་ཏེ་སུ་ཚང་གིས་སྒོར་མོ་མ་ཕུལ་ན་དེ་ཚང་སྡེ་གྲལ་ནས་
འཕུད་རྒྱུ་ཡིན། དེ་ཚང་གི་བཟའ་མི་རྣམས་ལ་སྡེ་བ་ཡོངས་ཀྱིས་ཁ་གྲག་མི་ཆོག་
ལ་རུ་འབབ་དུས་ཀྱང་སྡེ་གྲལ་དུ་འབབ་མི་ཆོག འོ། ད་རུང་བཤད་རྒྱུ་གཅིག་
ནི་དེ་རིང་ནས་བརྩིས་པའི་ཟླ་གཅིག་གི་རིང་ལ་སྒོར་མོ་ཡོངས་རྫོགས་ཚགས་
དགོས” ཞེས་བཤད།
ཚང་མ་སྔར་ལས་ཀྱང་ཁ་གདངས་ཤིང་མིག་ཅེར་སོང་། ཀྲུང་གོ་གསར་
བ་དབུ་བརྙེས་པ་ནས་ཐེངས་དང་པོ་ཡིན་པའི་ཚོགས་འདུ་འདི་ཡང་དེ་ལྟར་
གྲོལ་སོང་།
གསུམ།
Dསྡེ་བའི་སྐྱེས་པ་ཚོས་སྒོར་མོ་བཙལ་ནས་ཉིན་ཉི་ཤུ་ལྷག་འགོར་སོང་།
ཁྱིམ་ཚང་ཕལ་ཆེར་གྱིས་མི་གྲངས་ལྟར་སྒོར་མོ་བརྩིས་ནས་བསོད་སྐྱབས་
ལ་སྤྲོད་བཞིན་ཡོད། འོན་ཀྱང་། ཨ་ཁུ་བཟོད་པ་ཚང་གིས་ད་རུང་སྒོར་ཉིས་བརྒྱ་
* 194 ཉྩ



རྩྭ་ཐང་གི་ཉིན་ཐོ། ཧ
དང་སུམ་ཅུ་ལས་ཚགས་མེད།
“ཨེ– ད་རུང་སྒོར་བརྒྱད་བརྒྱ་དང་བདུན་ཅུ། ད་གང་ལ་བཙལ་དུ་
འགྲོ།” རྒད་པོ་བཟོད་པས་སེམས་སྡུག་བྱས་ནས་ཟས་ཀྱི་ཡི་གའང་ཆད་འདུག དེ་
སྔ་ཁོང་ཚང་ནི་སྡེ་བའི་ནང་གི་ཆ་རྐྱེན་བཟང་བའི་ཁྱིམ་ཚང་ཞིག་ཡིན་ནའང་ལྷ་
སར་ཐེངས་གཉིས་སོང་བ་དང་ལྷག་པར་དུ་ན་ནིང་དབྱར་ཁར་ཁོང་ཚང་གི་ལུག་
ཁྱུ་ཆུ་ལོག་གིས་ཁྱེར་བ་ནས་བཟུང་ཁོ་ཚང་ལས་འཚོ་བ་ཐབས་རྡུགས་ཤིག་གང་
ན་ཡོད།
གཞན་ཡང་ཨ་མ་སྒྲོལ་དཀར་མ་སྨད་གཉིས་ཀྱི་ཁྱིམ་ཚང་ནི་ལོ་རེར་སྲིད་
གཞུང་གིས་འཚོ་བའི་དཀའ་ངལ་སེལ་དགོས་པ་ཞིག་ཡིན་པས་དུས་རྒྱུན་ཇ་ཚྭ་
ཁུ་ཉོ་བྱེད་ཀྱང་མེད་པས་ན་སྒོར་མོ་ཉིས་བརྒྱ་གང་ན་ཡོད།
བསོད་སྐྱབས་ཀྱིས་ཉིན་རེར་རུ་སྐོར་བརྒྱབ་ནས “སྒོར་མོ་ཁྱེར་ཤོག” ཅེས་
ཀི་བཏབ་ནས་བོས། །
ཟླ་གཅིག་འགོར་རྗེས། བསོད་སྐྱབས་ཀྱིས་ཁྱིམ་ཚང་རེ་རེའི་བཟའི་དཔོན་
རྣམས་ཚོགས་འདུར་བསྡུས་ནས་སྣ་ཐ་ཡིད་ཚིམ་པ་ཞིག་བརྔུབས་རྗེས “ཡ—- ད་
ཁྱིམ་ཚང་ཕལ་ཆེར་གྱིས་སྒོར་མོ་ཡོད་ན་སྒོར་མོ། སྒོར་མོ་མེད་ན་ལུག་ཀྱང་ཕུལ་
ཚར་སོང་། འགྲིག་གི བཟང་གི མགོ་ནག་བོད་ཀྱི་མི་ཞིག་ཡིན་ན་དེ་ལྟར་བྱེད་
དགོས། ཡིན་ནའང...” ཁོས་སྐད་མགོ་ཇེ་མཐོར་བཏང་སྟེ “ཨ— ཁྱིམ་ཚང་
གཅིག་རེ་གཉིས་རེས– མ་བྱིན་ཐལ། འགྲིག་གི བཟང་གི ཧ་ཧ། མི་དེ་ཚོ་འཆི་
དུས་འགྲོ་ས་ཞིག་ཨེ་ཡོད་དམ། ཚང་མས་འདང་ཞིག་རྒྱོབ། ངས་དེ་རིང་མང་བོ་
མི་བཤད། ང་ཚོས་སྐད་ཆ་སྔོན་ནས་བཤད་ཟིན་པ་ཚང་མའི་སེམས་ན་ལོས་ཡོད།
རུ་དཔྱིད་སར་འབབ་དུས་ཁྱིམ་ཚང་དེ་གཉིས་ཀ་ཁེར་ཁྱིམ་དུ་བོབས” ཟེར།
སྒྱུ 196 ,



ཚེ_ཀྲུང་གོའི་བོད་ཀྱི་དེང་རབས་སྒོལ་རིག་གཅེས་བཏུས།
ཨ་མ་སྒྲོལ་དཀར་ཚོགས་འདུར་ཡོང་མེད་ལ་ཨ་ཁུ་བཟོད་པས “ཨ་གནམ་
རྒན་མ། སྤྱི་ཚོགས་རྙིང་བའི་ནང་དང་རིག་གནས་གསར་བརྗེ་ནང་ལའང་ང་
རྒད་པོ་རང་སྡེའི་གྲས་ནས་ཕུད་མ་མྱོང་། བསོད་སྐྱབས་སྣ་ཆད། ཁྱོད་འཆི་མི་ཐུབ།
རོ་ཁྱིས་མི་བཟའ། ཁྱོད....” ཅེས་ཁེར་ལབ་བྱེད་བཞིན་ཡུལ་ལ་ལོག་སྐབས།
ལུས་འདར་བརྒྱབ་སྟེ་གཡག་རྒྱབ་ནས་ས་ལ་ལྷུང་བ་དང་ཚེ་ལས་འདས་སོང་། །
བསོད་སྐྱབས་ཀྱིསDསྡེ་བའི་སྒོར་མོ་བཟུང་ཞིང་ལུག་དེད་ནས་དགོན་
པར་སླེབས་ཚེ་ “ ཨ་ལ་ལ། ཆོས་སྐྱོང་སྲུང་མ་དངོས་གནས་གསོན་པོ་རེད། རྒད་
པོ་བཟོད་པས་འདུ་ཁང་བཞེང་བར་འབུལ་བ་མ་བྱིན་པས་གཡག་རྒྱབ་ནས་ས་
ལ་ལྟུང་སྟེ་ཤི་སོང” ཞེས་བཤད་པ་ན། གྲྭ་པ་ཚོས “དེ་ལོས་ཡིན། དེ་ལོས་ཡིན”
ཟེར་ཞིང་སུ་ལ་ཐུག་ནའང “ཨེ་གོ་ཐལ། རྒད་པོ་བཟོད་པའི་བྱ” ཞེས་སྒྲོག་གང་
ཐུབ་བྱས།
དགོན་བདག་ཨ་ལགས་འབྲོང་ཚང་གིས་བསོད་སྐྱབས་ཀྱིས་འབུལ་བ་
དུས་བཅད་ལྟར་ཁྱེར་ཡོང་བར་བསྟོད་བསྔགས་གང་མང་བྱས་རྗེས “མཆོད་རྟེན་
བཞེང་བར་ཁྱོད་ཚོའི་སྡེ་བས་འབུལ་བ་ཅི་ཙམ་ཁས་ལེན་རྒྱུ་ཡིན” ཟེར།
“སྡེ་བ་གཞན་དག་གིས་ཅི་ཙམ་ཁས་བླངས་ཡོད་ལགས།”
“ཉུང་ན་མི་རེས་སྒོར་སུམ་ཅུ་དང་མང་ན་མི་རེས་སྒོར་ལྔ་བཅུ་རེ་ཁས་
བླངས་པ་རེད།”
“ངས་དྲུག་ཅུ་ཁས་བླངས་པ་ཡིན” ཞེས་བསོད་སྐྱབས་ཀྱིས་འདང་རྒྱག་
196 རྩ



-
ར་
རྩྭ་ཐང་གི་ཉིན་ཐོ། རྒྱུན
མེད་པར་དེ་ལྟར་ཁས་བླངས་རྗེས་ཕྱིར་རང་སྡེ་རུ་ལོག་སྟེ་ཚོགས་འདུ་བསྡུས།
“འབྲོང་རིན་པོ་ཆེ་ཚང་གིས་འུ་ཅག་གི་སྡེ་བར་བསྟོད་བསྔགས་ཆེན་པོ་
གནང་བཞིན་འདུག ཧུམ– ཨ་ བསོད་སྐྱབས་ཀྱིས་སྣ་ཁུང་གཡས་པའི་ནང་ལ་
སྣ་ཐ་མང་ཙམ་བརྔུབས་ནས་མུ་མཐུད་དུ་བཤད་རྒྱུར ་ད་ལོའི་དཔྱིད་ཀར་མཆོད་
རྟེན་བཞེང་རྒྱུ་རེད། ཧུམ— ཨ” ཁོས་སྣ་ཁུང་གཡོན་པའི་ནང་ལ་སྣ་ཐ་ཉུང་
ཙམ་བརྔུབས་རྗེས་མཐེ་བོང་ཐོག་ཐུའི་ནང་ངོས་ལ་ཕྱིས་ཤིང་། རུམ་ནས་ཚི་དྲེག་
ཆགས་པའི་སྣ་ཕྱིས་དང་མཚུངས་པའི་འབྲི་དེབ་དེ་བླངས་ནས་ཁ་ཕྱེ་སྟེ “དེར་མི་
རེར་སྒོར་དྲུག་ཅུ་རེད། དེས་ན་ངེད་ཚང་ལ་བཟའ་མི་ལྔ་ཡོད་པས་དྲུག་ལྔ་སུམ་ཅུ།
སྒོར་སུམ་བརྒྱ་རེད..”
ཁོས་ཚང་མས་ཤབ་ཤུབ་ཏུ་བཤད་པ་མཐོང་ནས་འབྲི་དེབ་ཀྱི་ཁ་བསུམས་
ཏེ་ཅུང་ཙམ་བསྡད་རྗེས “རང་རང་གི་བཟའ་མིའི་གྲངས་ཀ་རང་རང་གིས་ཤེས་
གསལ་རེད། རུ་དཔྱིད་སར་བབས་མ་ཐག་ཏུ་སུ་ཚང་གིས་སྒོར་མོ་ཁྱེར་ནས་མ་
ཡོང་ན་དེ་ཚང་སྡེ་གྲལ་ནས་འཕུད་རྒྱུ་དོན་དག་ཆུང་ཆུང་རེད། ཆོས་སྐྱོང་སྲུང་མ་
མ་དགའ་ན...དེ་ཡང་ཚང་མས་ཤེས་གསལ་རེད” ཟེར་ནས་ཚོགས་འདུ་གྲོལ་
ཐབས་བྱས་
ཆར་
བ་ག;
རུ་དཔྱིད་སར་བབས་ནས་ཉིན་འགའ་འགོར་བའི་སྔ་མོ་ཞིག་ལ། བསོད་
སྐྱབས་ལ་གདོན་ཞུགས་པ་ལྟར་གཡག་ལ་ཞོན་ཏེ “སྒོར་མོ་ཁྱེར་ཤོག སྒོར་མོ་
ཁྱེར་མི་ཡོང་ན་སྡེ་གྲལ་ནས་འཕུད་རྒྱུ་ཡིན། སྒོར་མོ་ཁྱེར་མི་ཡོང་ན་ཕ་གི་ཚོའི་
ཉྩ 197



《ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
གྲལ་ལ་སོང” ཞེས་གཡག་ལ་ཡོབ་རྡུང་འགའ་བྱས་ནས་ཁེར་ཁྱིམ་དུ་བབས་
ཡོད་པའི་བཟོད་པ་ཚང(ད་ལྟ་ཁོའི་བུ་ཆེ་བའི་མིང་སྟེ་ཡར་འཕེལ་ཚང)དང་
སྒྲོལ་དཀར་ཚང་གི་ཕྱོགས་བསྟན་ཏེ “སྒོར་མོ་ཁྱེར་མི་ཡོང་ན་ཀན་ཚོའི་གྲལ་ལ་
སོང” ཟེར་བཞིན་རུ་ལ་སྐོར་བ་བརྒྱད་ཙམ་བརྒྱབ་ནའང་ཁྱིམ་ཚང་བདུན་ཙམ་
གྱིས་མ་གཏོགས་སྒོར་མོ་འབུལ་མཁན་མ་བྱུང་བས་བསོད་སྐྱབས་ཤིན་ཏུ་ཁྲོས་
ཏེ “བསྟན་དགྲ་ཚོ། ད་སྡེ་གྲལ་ནས་བུད” ཅེས་ཁྱིམ་ཚང་མང་ཆེ་བ་ཡར་འཕེལ་
ཚང་དང་སྒྲོལ་དཀར་ཚང་གི་ཕྱོགས་སུ་དེད།
བསོད་སྐྱབས་ཀྱིས་ཨ་ལགས་འབྲོང་ཚང་ལ་སྒོར་མོ་སྟོང་ལྔ་ཙམ་ཕུལ་བ་
ན་འབྲོང་ཚང་གིས “ཅི་རེད། འདི་ཙམ་ཨེ” ཞེས་ངོ་མཚར་བའི་མིག་མདངས་
ཀྱིས་ཁོ་ལ་བལྟས། །
“ཁྱིམ་ཚང་མང་ཆེ་བས་མི་སྟེར་གི་ཡ།་ཨེ—” བསོད་སྐྱབས་ཀྱིས་ཤུགས་
རིང་འབྱིན་བཞིན “ངས་ཁོ་ཚོར་ཇི་འདྲ་ཞིག་སྐུལ་བ་ཁྱེད་ཀྱིས་མཁྱེན་ལོས་
ཡོད” ཟེར། །
“ཨེ—” འབྲོང་ཚང་གིས་ཀྱང་ཤུགས་རིང་འབྱིན་བཞིན “རེད་ཡ།
སྙིགས་དུས་ཀྱི་མི་རྣམས་སེར་སྣ་ཆེ་བ་ལ། ཆོས་དད་མེད་པ་ལ། འཕགས་པ་སྤྱན་
རས་གཟིགས། སྙིགས་དུས་ཀྱི་སྐྱེ་བོ་འདི་རྣམས་སྙིང་རེ་རྗེ། འོ་ན་འདུ་ཁང་གི་མ་
དངུལ་ལ་ཁྱོད་ཚོས་ཅི་ཙམ་ཁས་ལེན་རྒྱུ།”
“སྡེ་བ་གཞན་དག་གིས་ཅི་ཙམ་ཁས་བླངས་ཡོད་ལགས།”
“ཀ་མགོ་འཛུགས་དུས་ཕུལ་བའི་སྒོར་མོ་དེ་མ་བརྩིས་ན་མི་རེས་སྒོར་མོ་
བརྒྱའམ་ཉིས་བརྒྱ་རེ་ཕུལ་ཟིན།”
བསོད་སྐྱབས་ཡིད་ཆད(ད་ལྟ་ཁོ་ཚང་ལའང་སྒོར་མོ་ཧ་ཅང་ཉུང)དེ༌“ད་
ཉྩ 195 རྒྱུ



རྩྭ་ཐང་གི་ཉིན་ཐོ། སྤྱི་
ངས་མང་བོ་ཁས་བླངས་ན་ཉེས་པ་བསགས་པ་ལས་གཞན་མེད། བསྟན་དགྲ་དེ་
ཚོས་མི་སྟེར་གི་ཡ། ཡིན་ནའང་ངས་གང་ནུས་ཀྱིས་སྐུལ་སློང་བྱེད་ཆོག” ཅེས་
བཤད།
“དེས་ན་ཟླ་ལྔ་པའི་ནང་ལ་ཅིས་ཀྱང་ཚགས་དགོས།”
“ལགས་སོ། །ལགས་སོ། །༩ ་ ་
ཁོ་ཕྱིར་ལོག་སྟེ་སྡེ་གྲལ་ནས་ད་དུང་མ་ཕུད་པའི་ཁྱིམ་ཚང་འགའ་ལ་
འདུ་ཁང་བཞེང་རྒྱུའི་གལ་ཆེ་བའི་རང་བཞིན་དང་གལ་ཏེ་སྒོར་མོ་མ་ཕུལ་ན་སྡེ་
གྲལ་ནས་ཕུད་པ་སྨོས་ཅི་དགོས། ཆོས་སྐྱོང་མ་དགའ་ན་མཇུག་འབྲས་ཇི་འདྲ་
ཞིག་ཡིན་པ་རྒད་པོ་བཟོད་པས་དཔེ་བསྟན་ཟིན་པ་སོགས་གང་མང་བཤད་ཅིང་
མཇུག་མཐར་ཁོས་གཟབ་ནན་གྱིས “དེ་བས་ད་ཐེངས་ས་ན་མེད་ཀྱང་གནམ་
ནས་ཁྱེར་ཡོང་དགོས། གལ་ཏེ་སུ་ཚང་གིས་ཁྱེར་མ་ཡོང་ན་སྐད་ཆ་གཅིག –
དབྱར་སར་འབབ་དུས་སྡེ་གྲལ་དུ་འབབ་མི་ཆོག” ཟེར།
དྲུག་
Dསྡེ་བ་དབྱར་སར་འབབ་དུས་ངོ་མ་བསོད་སྐྱབས་ཚང་གཅིག་པུ་ཁེར་
ཁྱིམ་དུ་བབས་ཡོད་པ་ལས་ཚང་མ “སྡེ་གྲལ་ནས་ཕུད” ཟིན། དང་ཐོག་ཁོས་
སུ་ལའང་ཁ་མི་གྲག་ལ་སུས་ཀྱང་ཁོ་ལའང་ཁ་མི་གྲག མི་གཅིག་གིས་ཚང་མར་
ཁ་མ་གྲགས་ན་སྐྱོན་མེད་མོད། འོན་ཀྱང་མི་གཅིག་ལ་ཚང་མས་ཁ་མ་གྲགས་
ན་དེ་ནི་དངོས་གནས་བཟོད་ཐུབ་པ་ཞིག་མ་རེད། བསོད་སྐྱབས་ཀྱིས་གཞི་ནས་
བཟོད་མ་ཐུབ་པར་གཡག་ལ་ཞོན་ནས་ཡར་རྒྱུག་མར་རྒྱུག་བྱས་ཏེ “ཚང་མ་སྡེ་
༄༅ 199 རྒྱུ



༦༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གྲལ་ལ་ཤོག ཚང་མ་སྡེ་གྲལ་ལ་ཤོག” ཅེས་བོས་ནའང་གཅིག་གིས་ཀྱང་ཁོ་ལ་
ཁ་ཡ་མི་བྱེད།
“ང་རང་སྡེ་གྲལ་ནས་ཕུད་བྱུང་།” ཁོས་ཞང་སྲིད་གཞུང་ལ་གཏུག་བཤེར་
བྱས།
“དེང་སྐབས་དེ་འདྲའི་གནས་ལུགས་ཤིག་གང་ན་ཡོད། དཔེ་མི་སྲིད།”
“ང་རང་སྡེ་གྲལ་ནས་ཕུད་བྱུང་།” ཁོས་རྫོང་སྲིད་གཞུང་ལ་གཏུག་བཤེར་
བྱས།
L
་“དཔེ་མི་སྲིད། ཁྱོད་ཀྱི་ཀླད་རྩ་རྒྱུན་ལྡན་མིན་པ་འདྲ། སྨན་ཁང་ནང་ལ་
སོང་།” ་་
ངོ་མ་ཁོའི་ཀླད་རྩ་རྒྱུན་ལྡན་མིན་པ་འདྲ་སྟེ་ཁྱིམ་ཚང་རེ་རེའི་སྒོ་ཁར་
བརྒྱུགས་ཏེ “ཕྱིར་སྡེ་གྲལ་དུ་ཤོག གལ་ཏེ་སུ་ཚང་སྡེ་གྲལ་དུ་མི་ཡོང་ན་དེ་ཚང་
སྡེ་གྲལ་ནས་འཕུད་རྒྱུ་ཡིན” ཟེར་ཞིང་། ཉིན་གང་བོར་ཡར་རྒྱུག་མར་རྒྱུག་བྱས་
ནས་མཇུག་མཐར་ཁོའི་ཞོན་པ་སྟེ་གཡག་གི་ཁ་ནང་ནས་ལྕེ་ཁྲུ་གང་བསྣར་ཞིང་
དྲུག་མདོ་ནས་ཁྲག་དམར་རྔུལ་ཆུ་དང་འདྲེས་ཏེ་བཞུར་བས་ལྕག་གིས་ཅི་ཙམ་
བརྒྱབ་ཀྱང་གོམ་པ་གང་ཡང་འགྲོ་རྒྱུ་མེད་སོང་། །
བདུན།
“ཚང་མ་སྡེ་གྲལ་དུ་ཤོག”བསོད་སྐྱབས་ཀྱིས་སྐད་མགོ་མཐོན་པོས“གལ་
ཏེ་སུ་ཚང་སྡེ་གྲལ་དུ་མ་ཡོང་ན་དེ་ཚང་སྡེ་གྲལ་ནས་འཕུད་རྒྱུ་ཡིན” ཞེས་ཉིན་
མང་བོར་ཡར་རྒྱུག་མར་རྒྱུག་བྱས།
ཉྩ 2OOa



རྩྭ་ཐང་གི་ཉིན་ཐོ། རྒྱུ་
“ཨེ– བསོད་སྐྱབས་སྣ་ཆད་ངོ་མ་སྨྱོས་འདུག”
“སྨྱོས་ཚར་འདུག སྙིང་རེ་རྗེ།”
“ངོ་མ་སྙིང་རེ་རྗེ། ཁོའི་བཟའ་ཟླ་དང་བྱིས་པ་རྣམས་དེ་བས་ཀྱང་སྙིང་རེ་
རྗེ།” ཡར་འཕེལ་གྱིས་དོན་དག་གང་ལྟར་ཀྱང་འདས་སོང་། གལ་ཏེ་ཁྱེད་ཚོར་
མི་འཐད་པ་མེད་ན་ཁོ་རང་འདི་ལྟར་བཞག་ནས་ཅི་བྱེད།”
མི་དམངས་ལ་སྙིང་རྗེ་ལོས་ཡོད། ཚང་མས “ཁྱོད་སྡེ་གྲལ་དུ་ཤོག” ཟེར་
ནས་ཁོ་ཚང་སྡེ་གྲལ་དུ་བླངས་ཤིང་ཁོ་རང་སྨན་པར་བསྟན་ནས་སེམས་གསོ་
བྱས་པས་རྒྱུན་ལྡན་གྱི་མི་ཞིག་ཏུ་གྱུར་ཏོ། །
(1988ལོའི《སྦྲང་ཆར》དེབ་གཉིས་པ་ལས་བདམས།)
ཨུ 221 ཉྩ



_ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
བརྩེ་དུངས་ཀྱི་རྦ་རླབས།
གཅོད་པ་དོན་གྲུབ། དོན་གྲུབ་རྒྱལ།
འབྲུག་མོའི་ཡི་གེ་
སྙིང་གི་གྲོགས་པོ་དཔལ་ལྡན་ལགས། །
ཁྱེད་ཀྱི་སྙན་ངག་བཞིན་དུ་སྙན་ཞིང་རི་མོ་ཇི་བཞིན་མཛེས་པའི་ཕྱག་བྲིས་དེ་
ངའི་འདྲེན་བྱེད་ཀྱི་དགའ་སྟོན་དུ་ཤར་བའི་སྐལ་བ་དང་ལྡན་པར་གྱུར་པས་ཞག་གསུམ་
གཉིད་ཀྱི་བདེ་བའང་སྐད་ཅིག་ཉིད་ལ་སངས་པར་གྱུར་ཏེ། ཁོ་མོའི་ཡིད་ཀྱི་འཆར་སྣང་ནི་
རྒྱ་མཚོའི་རྦ་རླབས་ཇི་བཞིན་བྲང་གི་ནམ་མཁར་ལང་ལོང་དུ་འཕྱུར་བའི་མོད་ལ། ཁྱོད་
རང་དྲན་པའི་བརྩེ་དུངས་ཀྱི་འདུན་མའི་རླབས་ཕྲེང་ནི་སེམས་ཁྲལ་གྱི་རླུང་གིས་གཡོས་ཏེ་
སྐད་ཅིག་ཙམ་ལའང་འཇིགས་པའི་གོ་སྐབས་ཡེ་ནས་མ་བྱུང་། ངོ་མ། འཇིག་རྟེན་གྱི་སྣང་
བའི་དབང་དུ་གྱུར་ན་ནི་སྐྱོན་ཐམས་ཅད་དགེ་མཚན་དུ་མཐོང་བ་དང་། ཞན་ཆ་ཐམས་
ཅད་ལེགས་ཆར་འཛིན་པའི་སྐབས་ཀྱང་ཡོད་པར་ངེས། སྔོན་ཆད་ང་རང་གཉིས་ཆུ་དང་
འོ་མ་འདྲེས་པ་ལྟར་ལྷན་གཅིག་ཏུ་གནས་པའི་སྐབས་སུ་ངས་ད་དུང་ཁྱེད་ཀྱི་བསམ་པའི་
གཏིང་ནས་ཐོན་པའི་སྙིང་གཏམ་དེ་དག་ཧ་གསལ་བོ་ཞིག་མ་གོ་ན་ཡང་ད་ལྟ་ལེ་བར་བརྒྱ་
ཕྲག་དུ་མས་ཆོད་པའི་སྐབས་སུ་དེ་སྔ་ཁྱེད་ཀྱི་ངག་ལས་ཡང་ཡང་ཐོན་པའི་ཚིག་ཉུང་ལ་
དོན་འདུས་པའི་གསུང་དེ་དག་རྣ་ལ་སྙན་ཞིང་ཡིད་དུ་འཇེབས་པ་ཞིག་ཡིན་པའི་ཚོར་བ་
22 ཉྩ



རྩྭ་ཐང་གི་ཉིན་ཐོ།
དབང་མེད་དུ་སྐྱེས། ཁྱེད་ཀྱིས་ཁོ་མོ་ལ་བཞག་པའི་བདག་ལས་གཞན་གཅེས་ཀྱི་བསམ་
བློ་དེ་གཅིག་བྱས་ན་སངས་རྒྱས་ཆོས་ལུགས་ཀྱི་ལྟ་བ་ཡིན་ཤོས་ཆེ་རུང་། ཁོ་མོའི་ལོ་ངོ་
ཉེར་བཞིའི་རིང་གི་མྱོང་ཚོར་དང་ད་ལྟ་ཁྱེད་ཀྱི་གནས་བབ་སོགས་ཕྱོགས་གང་ཅིའི་ཐད་
ནས་བལྟས་ན་ལྟ་བ་དེ་ནི་དམ་པའི་ལྷ་ཆོས་ཙམ་དུ་མ་ཟད། འཇིག་རྟེན་མི་ཆོས་ལའང་ཇི་
འདྲའི་མཐུན་ཞིང་རན་པ་ཞིག་རེད་ཨང་། ཁྱེད་ཀྱི་དྲི་མ་མེད་པའི་སེམས་གཏམ་དེ་དག་ཁོ་
མོའི་ཡིད་ལ་དྲན་ཐེངས་རེར་ངའི་མིག་ལམ་དུ་གནག་ཅིང་སྣུམ་ལ་གཡས་སུ་འཁྱིལ་བའི་
ཁྱེད་ཀྱི་སྐྲ་ལོ་དང་། དཀྱེལ་ཆེ་ལ་མིག་ལ་མཛེས་པའི་ཁྱེད་ཀྱི་དཔལ་བ། སྲབ་མཐུག་རན་ལ་
རྒོད་ཀྱི་གཤོག་ཟུང་ལྟར་རྣམ་པར་སྐྱོད་པའི་ཁྱེད་ཀྱི་སྨིན་མ། ཟླུམ་ཞིང་སྒོར་ལ་རི་དྭགས་ཀྱི་
མིག་ལྟར་མཛེས་པའི་ཁྱེད་ཀྱི་འདྲེན་བྱེད། གཞན་ཡང་ཁྱེད་ཀྱི་གཟེངས་ཅུང་ཟད་མཐོ་ཞིང་
ཉག་མེད་པའི་སྣོམ་བྱེད་དང་། དེའི་འོག་ཏུ་མཛེས་པར་སྐྱེས་པའི་ཁ་སྤུ། དམར་མདངས་
རྒྱས་པའི་མཆུ་སྒྲོས། དེ་དང་དེ་ལ་སོགས་པའི་ཁྱེད་ཀྱི་བྱད་བཞིན་གྱི་རི་མོ་རྣམས་ངའི་དྲན་
ཤེས་ཀྱི་མེ་ལོང་ངོས་ལ་ཡང་ཡང་ཤར་ཏེ་སྐབས་རེར་ཡོལ་བའི་རྒྱབ་ཀྱི་སྒྲ་གདངས་ལྟར་སྒྲ་
ཙམ་མ་གཏོགས་གཟུགས་གཞི་མཐོང་མི་ཐུབ་ལ། སྐབས་རེར་རྩྭ་ཐང་གི་མེ་ཏོག་ཇི་བཞིན་
ཞལ་རས་མ་གཏོགས་སྒྲ་གདངས་ཐོས་མི་ཐུབ་མོད། ཡིན་ན་ཡང་དཔྱིད་རླུང་བུ་ལྡང་བ་
དང་། དབྱར་མེ་ཏོག་བཞད་པ། སྟོན་སེར་བ་འབབ་པ། དགུན་གྲང་ངར་ལྡང་བ་བཅས་ཀྱི་
དུས་གང་ཞིག་ཡིན་རུང་ངའི་མིག་ལམ་དུ་ཁྱེད་ཀྱི་བཞིན་རས་དང་། རྣ་ལམ་དུ་ཁྱེད་ཀྱི་
གསུང་སྐད། སེམས་ལ་ནི་ཁྱེད་ཀྱི་དོན་དང་ལྡན་པའི་ཚིག་རྣམས་མ་གཏོགས་ཅི་ཡང་མི་
འཆར་ཞིང་། གལ་སྲིད་ཁྱེད་ཀྱི་ཡང་དག་པའི་ཁྲིད་སྟོན་དེ་དག་མེད་པའི་དབང་དུ་བཏང་
ན་ངའི་ལོ་ངོ་ཉེར་བཞིའི་རིང་དང་ལྷག་པར་དུ་འུ་གཉིས་ངོ་ཤེས་རྗེས་ཀྱི་འཚོ་བ་དེ་དག་
ཀྱང་ཕལ་ཆེར་གཞན་དབང་དུ་གྱུར་ཡོད་ངེས། །
སྙིང་གི་གྲོགས་པོ་ལགས། ཁྱེད་ཀྱིས་གསུངས་པ་ལྟར་རང་གི་བདེ་སྐྱིད་ཀྱི་རྩ་བ་
, 223 རྒྱུ



ཀྲུང་གོའི་བོད་ཀྱི་དེང་རབས་རྩོཔ་རིག་གཅེས་བཏུས།
དེ་གཞན་གྱི་སྡུག་བསྔལ་གྱི་ས་གཞིའི་སྟེང་དུ་འཛུགས་མི་རུང་ཞིང་། གལ་ཏེ་རུང་བའི་
དབང་དུ་བཏང་ན་ཡང་དེ་ལ་རང་དབང་གི་རྩ་བ་རྒྱས་མི་ཐུབ་ལ། མཐུན་སྒྲིལ་གྱི་ཡལ་ག་
སྐྱོང་མི་ཐུབ་པར་མ་ཟད། མཛའ་མཐུན་གྱི་ལོ་མ་དང་བརྩེ་དུངས་ཀྱི་མེ་ཏོག་ཀྱང་བཞད་མི་
ཐུབ་པས་ཡིད་ལ་རེ་བའི་འབྲས་བུ་ནི་དེ་བས་ཀྱང་ལྟ་ཅི་སྨོས་ཞེས་པའི་ཚིག་དེ་དག་ནི་ཇི་
འདྲའི་བདེན་པ་ཞིག་རེད་ཨང་། དེའི་ཕྱིར་ཁྱེད་ཀྱི་འཚོ་བའི་ཁོར་ཡུག་ཏུ་བྱ་བ་སྣ་ཚོགས་
དང་མི་སྣ་འདྲ་མིན་གང་རུང་ཞིག་མཆིས་ནའང་། ཁྱེད་ཀྱིས་གང་ལ་གང་མཐུན་གྱི་སྒོ་ནས་
འགྲིག་ཐབས་མཐུན་ཐབས་བྱེད་པ་ང་རང་ལ་ཡིད་ཆེས་བརྟན་པོ་ཡོད།
སླད་མ་ཕྲད་བར་དུ་སློབ་སྦྱོང་ལ་འབད་བརྩོན་དང་སྐུ་ཁམས་བདེ་བར་སྨོན།
འབྲུག་མོ་ནས་གུས་པས་ཕུལ།
ནས་ལ་
ངས་འབྲུག་མོའི་ཡི་གེ་དེ་ཚར་གཅིག་བཀླགས་རྗེས་སྔོ་ཞིང་བསངས་ལ་
གཡའ་དག་པའི་ཡིད་ཀྱི་མཁའ་དབྱིངས་སུ་དགའ་བ་དང་སྐྱོ་བ། བདེ་སྐྱིད་དང་
སྡུག་བསྔལ། མདོར་ན་ང་རང་ཉིད་ཀྱིས་ཀྱང་ཐག་གཅོད་མི་ཐུབ་པའི་གནད་དོན་
གྱི་སྤྲིན་དཀར་ནག་དུ་མས་ཡོངས་སུ་བསྒྲིབས་ཏེ་བསམ་བློའི་འཆར་རྒྱུན་ནི་
གློག་དམར་འཁྱུག་འཁྱུག ཡིད་ཀྱི་དྲན་པ་ནི་འབྲུག་སྒྲ་ལྡིར་ལྡིར། བློ་ཡི་འཆར་
སྒོ་ནི་སེར་བ་འབབ་འབབ་བྱས་ཏེ་སྐད་ཅིག་ཙམ་ལའང་བདེ་ལ་འབབ་མ་ཐུབ།
འོ། དེ་ནི་ལོ་གསུམ་སྔོན་ལ་བྱུང་བའི་གཏམ་རྒྱུད་ཅིག་རེད།
1980ལོའི་དབྱར་མཇུག་ཏུ། ནམ་མཁའ་ནི་དེ་རིང་དང་འདྲ་བར་སྔོ་ཞིང་
བསངས་ལ། ས་གཞི་ཡང་དེ་རིང་དང་འདྲ་བར་མཛེས་ཤིང་སྡུག་པ་ཞིག་རེད།
ཉིན་མོ་དེ་ནི་ངའི་བསམ་པའི་བརྩེ་དུངས་དང་ངའི་ཚེ་གང་གི་འཚོ་བ་ལ་འགྱུར་
224 ཨུ་



རྩྭ་ཐང་གི་ཉིན་ཐོ། རྒྱུ
ལྡོག་གལ་ཆེན་བྱུང་བའི་བཀྲ་ཤིས་པའི་ཉིན་མོ་ཞིག་ཡིན་པས་ངའི་གངས་དཀར་
སེམས་ནས་ལས་སླ་མོར་བརྗེད་ཐུབ་པ་ཞིག་ག་ལ་ཡིན། ལྷག་པར་དུ་ཁོ་མོའི་
གདོང་གི་མཛེས་པ་ཕར་ཞོག ལུས་ཀྱི་སྐྱེས་འབྲས་དང་སྐྲ་ཡི་ལན་བུ་གཉིས་ཀྱིས་
ཀྱང་ངའི་ཡིད་ཀྱི་བརྟན་པ་ཅིག་ཅར་དུ་ཕྲོགས་སོང་། །
ཉིན་མོ་དེར་འབྲུག་མོ་དང་ངེད་གཉིས་ཀྱི་བར་ལ་མཛའ་མཐུན་གྱི་མྱུ་གུ་
རྒྱས་ནས་བརྩེ་དུངས་ཀྱི་མེ་ཏོག་བཞད་པ་ཡིན་པས་ཉིན་དེའི་འབྲུག་མོའི་སྣང་
བརྙན་ནི་ངའི་ཡིད་ལ་ད་ལྟའང་ད་དུང་གསལ་གྱི་ལེར་ཤར་འོང་། ཁོ་མོ་ནི་ཆུང་
ངུའི་དུས་ནས་གྲོང་ཁྱེར་དུ་འཚར་ལོངས་བྱུང་བ་ཞིག་ཡིན་པས་རོང་ཕྱོགས་
དང་འབྲོག་ཕྱོགས་ཀྱི་བུ་མོ་ཕལ་ཆེར་ལ་ཡོད་པའི་ཁྱད་ཆོས་དེ་ལྟ་བུ་ཞིག་མེད་
མོད། འོན་ཀྱང་མིག་རྒྱ་ཡངས་པའི་མི་ཞིག་གིས་བལྟས་ཚེ། ཁོ་མོའི་ལུས་ཀྱི་ཆ་
བྱད་དང་གདོང་གི་གྲུ་ཟུར་ག་གེ་མོ་ཞིག་ན་བོད་རིགས་ཀྱི་མཚན་མ་མངོན་ལྐོག་
གཉིས་ཀ་ཡོད་པ་ཤེས་ཐུབ། ལྷག་པར་དུ་གནག་ཅིང་སྡུག་པའི་སྨིན་མ་འཁྱོག་པོ་
དང་། དཀར་ལ་སྨུག་ཅིང་དམར་མདངས་རྒྱས་པའི་མཁུར་ཚོས། སྦོམ་ཞིང་རིང་
ལ་གནག་ཅིང་སྣུམ་པའི་སྐྲ་ཡི་ལན་བུ་སོགས་ལས་ཀྱང་བོད་རིགས་གཞོན་ནུ་མ་
རྣམས་ལ་ཐུན་མོང་དུ་འཛོམས་པའི་ཁྱད་ཆོས་དེ་མངོན་གསལ་དུ་མཐོང་ཐུབ།
ནམ་རྒྱུན་དུ་ངོ་མི་ཤེས་པའི་མི་ཆ་མེད་ཅིག་དང་ཕྲད་ན་ཡང་གདོང་གི་
མདོག་འགྱུར་སླ་བའི་འབྲུག་མོས་ཉིན་དེར་ང་ལ་ལྟ་སྤྱོད་སྣ་ཚོགས་པ་ཞིག་བྱས་
པ་དང་། ངག་སྒོ་དོག་པའི་སྒོ་མོའང་ཡངས་པོར་ཕྱེ་སྟེ “ཁྱེད་ཀྱིས་ཁ་སང་བཤད་
པའི་གཏམ་དེར་ང་རང་ཡང་འཐད་པ་ཡིན” ཟེར། དུས་དེ་ནས་བཟུང་འབྲུག་
མོ་དང་ངེད་གཉིས་ཀྱི་བར་ལ་གཞན་ལས་ལྷག་པའི་འབྲེལ་བ་གསར་བ་ཞིག་
ཆགས་པ་དང་། སྔར་ནས་ཡོད་པའི་མཛའ་མཐུན་གྱི་སྟེང་ལ་ཕྱིས་ནས་བྱུང་བའི་
ཆགས་པ་ད་
༄༅ 205



ཙ
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
བརྩེ་དུངས་དེ་བསྣན་བྱུང་། རྗེས་སུ་ང་རང་ལས་དབང་གི་བཀའ་བརྡ་གློ་བུར་བ་
ཞིག་གིས་ཐག་རིང་དུ་མི་འགྲོ་ཀ་མེད་བྱུང་། ལེ་བར་བརྒྱ་ཕྲག་དུ་མས་ཆོད་ནའང་
འབྲུག་མོ་དང་ངེད་གཉིས་ཀྱི་མཛའ་མཐུན་གྱི་ཕྲེང་བ་དེ་འཕྲིན་ཡིག་གི་སྲིད་
བུས་དམ་པོར་བརྒྱུས་པ་དང་། བརྒྱུས་ཀྱིན་བརྒྱུས་ཀྱིན་ཇེ་དམ་ཇེ་དམ་དུ་གྱུར།
ཡིན་ནའང་འཚོ་བ་དང་བྱ་བ། འགལ་བ་དང་མི་ཁའི་དབང་གིས་ངེད་གཉིས་ཀྱི་
མཐོན་པོར་འཕྱུར་བའི་བརྩེ་དུངས་ཀྱི་རྦ་རླབས་དེ་རིམ་གྱིས་ཡལ་བར་མ་ཟད།
སྔར་ནས་དོགས་ཟོན་བྱེད་འོས་ཀྱང་མ་བྱས་པའི་དབང་གིས་བྱུང་བའི་སེམས་
གནག་གི་གྲང་ངར་ཞིག་གིས་འབྲུག་མོ་དང་ངེད་གཉིས་ཀྱི་བརྩེ་དུངས་དེ་འཁྱག་
རོམ་གྱི་སྒྲོམ་དུ་བཅུག །
གོང་དུ་བཀོད་པའི་ཡི་གེ་དེ་ནི་འབྲུག་མོ་དང་ངེད་གཉིས་ཀྱི་བར་ལ་གྲང་
ངར་གྱི་རླུང་བུ་ལྡང་བའི་སྔ་ལྟས་ཤིག་ཡིན་ཞིང་། སྔོན་བྱུང་གི་གཏམ་རྒྱུད་རྣམས་
བདག་གི་བློ་ལ་གསལ་བོར་ངེས་མོད། འོན་ཀྱང་ད་ལྟའི་གནས་ཚུལ་འདི་འདྲའི་
འོག་ཏུ་ཁོ་བོ་ལ་མཚོན་ན་ཡིད་སྐྱོ་བའི་ངང་ཚུལ་ལས་མ་འདས་པས་དེ་དག་
བཤད་འདོད་མེད། གལ་ཏེ་ཀློག་པ་པོས་མཁྱེན་འདོད་ན་འབྲུག་མོས་ང་ལ་བསྐུར་
བའི་ཡི་གེ་རྣམས་ངའི་ལག་ཏུ་ཡོད་པས་དུས་དང་རྣམ་པ་ཀུན་ཏུ་སྤྱན་བསྟར་
ཞུས་ཆོག
སྙིང་གི་གྲོགས་པོ་དཔལ་ལྡན་ལགས།
འཕྲིན་ཡིག་འབྱོར་བས་དགའ་སྤྲོ་ཤིན་ཏུ་ཆེ། ང་རང་ནི་འཇིག་རྟེན་གྱི་ལས་དང་
གསར་བརྗེའི་བྱ་བའི་ཆ་ལ་ཉམས་མྱོང་དང་བསླབ་བྱ་ཅི་ཡང་མེད་པའི་བུ་མོ་ཞིག་ཡིན་
པས་ཁྱེད་ཀྱིས་དྲིས་པའི་གནད་དོན་དེ་དག་ལ་ལན་བཟང་ངན་ཅི་ཡང་འདེབས་མི་ཤེས།
* 206རྒྱུ



རྩྭ་ཐང་གི་ཉིན་ཐོ། ཉན
ཡིན་ན་ཡང་ཁྱེད་ནི་སེམས་རྒྱུད་དཀར་ཞིང་མི་སུ་དང་སུ་ལའང་ཁ་ཁོག་མི་འཛིན་པའི་ཕོ་
གསར་ཞིག་ཡིན་ཀྱང་ད་ལྟའི་སྤྱི་ཚོགས་དང་ད་ལྟའི་མི་རྣམས་ལ་ལས་སླ་མོར་བློ་གཏོད་མི་
རུང་སྟེ། ལྷག་པར་དུ་བློ་བཟང་ལྟ་བུའི་མི་དག་ལ་དོགས་ཟོན་ཆེན་པོ་འཛིན་འོས་པར་སྙམ།
ལར་མི་དེ་དག་གིས་དབང་དུ་གྱུར་ན་དུས་ནམ་ཞིག་རང་ཉིད་འཕུང་བ་ལས་གཞན་ཅི་
ཡང་མི་འབྱུང་བས་དོན་འདི་ཡིད་ལ་འཇགས་པར་འཚལ། །
ངའི་འབྱུང་ལུས་བདེ་ཞིང་བྱ་བའང་ལེགས་འགྲུབ་ཡོང་མུས་སུ་བདོག ངེད་ཅག་གི་
ལས་ཁུངས་ནང་དུ་ཉི་མ་དོན་གྲུབ་ཟེར་བའི་ཕོ་གསར་ཞིག་ཡོད་པ་དེ་བློ་རྣོ་ཞིང་རིག་ལམ་
ཤིན་ཏུ་མྱུར་བར་མ་ཟད། ཀུན་དང་མཐུན་པའི་མི་རྩེ་དགའ་ཅན་ཞིག་ཀྱང་རེད།
ད་ལྟ་ཁྱེད་རང་བློ་མི་བདེ་བའི་གནས་ཚུལ་ཆུང་ཆུང་ཞིག་གི་ནང་དུ་གནས་ནའང་
བློ་ཕམ་ཡིད་ཆད་ཀྱི་བསམ་པ་མི་སྐྱེ་བར་ཉི་མ་དོན་གྲུབ་དང་འདྲ་བར་དགའ་དགའ་སྤྲོ་
སྤྲོའི་ངང་ནས་རང་འཁྲིའི་ལས་དོན་ལ་འབུངས་པར་འཚལ། གནས་ཚུལ་ཇི་འདྲ་ཞིག་
བྱུང་ནའང་ངས་ལུས་ངག་ཡིད་གསུམ་ནི་སྔར་ནས་ཁྱེད་ལ་ཕུལ་ཟིན་པས་བློ་འགྱུར་བའི་
གོ་སྐབས་ཡེ་ནས་མེད། ཐུགས་བདེ་བར་མཛོད།
ཁྱེད་ཀྱི་སྙིང་གི་དགའ་མ་འབྲུག་མོ་ནས།
ཟླ8པའི་ཚེས10ལ་གུས་པས་ཕུལ།
བློ་བཟང་གི་ཉིན་ཐོ།
1982ལོའི་ཟླ8པའི་ཚེས2ཉིན་གནམ་ངོ་དྭངས་ཤིང་གནམ་གཤིས་བསིལ་
© 27 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ང་རང་དྲུང་ཡིག་བྱས་ནས་ལོ་ངོ་གསུམ་ཙམ་སོང་རུང་སྒྱིད་ལུག་དང་ལེ་
ལོའི་དབང་གིས་ཉིན་ཐོ་བྲིས་མ་མྱོང་ལ་འབྲི་དགོས་དོན་ཡང་མི་འདུག ངའི་བྱ་
བ་ནི་ཧྲུའུ་ཅིའི་གདོང་གི་དཀར་ནག་ལ་བལྟས་ནས་སྐད་ཆ་བཤད་རྒྱུ་དང་། ཡིག་
ཆ་མར་འགྲེམ་པ་དང་སྙན་ཞུ་ཡར་འབུལ་བ་ལ་སོགས་པའི་ལས་ཀ་ཙག་ཙིག་
དག་ཡིན་པས་ཉིན་ཐོ་བྲིས་ཀྱང་སྙིང་བོ་གང་ཡང་མེད། ཡིན་ན་ཡང་ཁ་སང་གི་
གསར་བུ་དེ་དང་མདང་དགོང་གི་ཚིག་རྩོད་དེས་ང་ལ་ཉིན་ཐོ་འབྲི་བའི་མོས་
འདུན་དྲག་པོ་ཞིག་སྐྱེ་རུ་བཅུག་སྟེ། ད་ནངས་ཞོགས་པར་ངས་རང་དབང་མེད་
པར་ཉིན་ཐོའི་དེབ་ཅིག་བླངས་ནས་ཡིག་འཁྱོག་འགའ་རེ་བྲིས་པ་ཡིན།
ཁ་སང་ནི་བརྒྱད་གཅིག་དམག་དཔུང་གི་དུས་ཆེན་རེད། ངས་འབྲེལ་
ཡོད་ཀྱི་བྱ་བ་རྣམས་བཀོད་སྒྲིག་བྱས་ཚར་རྗེས་གྲོང་ཁྱེར་ནས་ཡོང་བའི་མི་ཞིག་
ལ་སྣེ་ལེན་བྱས་པ་ཡིན། བྱ་བའི་དབང་གིས་ངས་ཁོའི་མིང་ལ་དཔལ་ལྡན་ཟེར་
བ་དང་ཕོ་ལོ་ཉེར་དྲུག་ཏུ་སོན་པ་ལ་སོགས་པའི་གནས་ཚུལ་རྣམས་ཀྱང་ཤེས། ཁོ་
ནི1978ལོར་སློབ་གྲྭ་ཆེན་མོ་ལས་ཐོན་པའི་སློབ་མ་ཞིག་སྟེ། ལང་ཚོ་དར་ཞིང་
ཕྲག་ཞེང་ཆེ་ལ། ཁ་ཁོག་མེད་ཅིང་སྤོབས་པ་ཆེ་བ། རང་མཐོང་ཆེ་ཞིང་བག་ཡོད་
ལྡན་པའི་གཞོན་ནུ་ཞིག་ཡིན་པའང་ངང་གིས་ཤེས་ཐུབ།
“ད་ལྟ་ང་ཚོ་ལས་སྡུག་པ་ཞིག་མི་འདུག རྨོངས་མིན་མཁས་མིན་གྱི་སློབ་
མ་ལས་ངན་པ་ཞིག་རང་རེད། .....ཅེས་ཁོས་ངས་དྲིས་པའི་གཏམ་རྣམས་ལ་
ལན་བཏབ་རྗེས་ཅི་སྙམ་པའི་ངང་དེ་སྐད་ལབ་བྱུང་། ང་ཧ་ལས་པའི་ངང་ཚུལ་
མཐོང་རྗེས་གློ་བུར་དུ་ཚིག་མཚམས་བཞག་པ་དང་། ཟུར་ཟ་ཡིན་ནམ་དྲང་
གཏམ་ཡིན་པ་མི་ཤེས་ཀྱང “ དྲུང་ཡིག་ཆེན་མོ་ལགས། འདི་གའི་གནས་ཚུལ་ཅི་
འདྲ་རེད” ཟེར།
28 ཞུ



རྩྭ་ཐང་གི་ཉིན་ཐོ། ཧ
ངས་ཁོ་ལ་ཀུང་ཧྲེའི་གནས་ཚུལ་རགས་བསྡུས་ཤིག་ངོ་སྤྲོད་བྱས་པ་དང་
ཁོའི་སྡོད་ཁང་བཀོད་སྒྲིག་བྱས་རྗེས་ཕྱིར་ལོག་པ་ཡིན། ཉིན་དེའི་དགོང་མོ་
མཁར་བྱམས་ཧྲུའུ་ཅིས་ཁོ་ལ་གསོལ་སྟོན་ཆུང་ཆུང་ཞིག་བཤམས་ཏེ་དགའ་
བསུ་བྱས་ཤིང་། གཏམ་འདྲ་ཆགས་མང་བོས་ཁ་ཡག་དང་ངོ་བསྟོད་བྱས་ན་
ཡང་། དཔལ་ལྡན་གྱིས་དེ་དག་སྣང་མེད་དུ་བསྐྱུར་སོང་བས་ངའི་སེམས་ལ་མི་
འདིས་ཧྲུའུ་ཅི་ལ་ཕོག་ཐུག་བཏང་ཡོང་སྙམ་ནས་ཁོའི་དོན་དུ་བློ་མི་བདེ་བར་
གྱུར། སྐབས་དེར་ཧུའུ་ཅི་གཞོན་པ་དང་ཀྲུའུ་རིན་ཆེ་ཆུང་ལ་སོགས་པས་ཀྱང་ཁོ་
ལ་འཁང་ར་དང་བཅས་པའི་རྣམ་འགྱུར་འདྲ་མིན་སྣ་ཚོགས་བཟུང་བར་བརྟེན་
ངའི་སེམས་ཀྱི་དོགས་པའང་ཇེ་ཆེར་གྱུར། ཡིན་ནའང་དཔལ་ལྡན་གྱི་གཏམ་
ཇེ་མང་ཇེ་མང་ཡིན་ཏེ། མི་རིགས་ཀྱི་སློབ་གསོ་དང་། དཔལ་འབྱོར་འཛུགས་
སྐྲུན། ཉོ་ཚོང་གི་ལས་དོན། དེ་བས་དྲག་ཆས་ཀྱི་བྱ་བ་སོགས་ལའང་ཐེ་གཏོགས་
ཀྱི་ལབ་གླེང་སྣ་ཚོགས་པ་ཞིག་བྱས་སོང་བས་དྲག་ཆས་ཀྱི་ལས་ཀ་གཉེར་མཁན་
ཕུན་ཚོགས་དང་ཁོ་གཉིས་ཀྱི་བར་ལ་ཚིག་རྩོད་དྲག་པོ་ཞིག་ཤོར་སོང་།
དེ་རིང་ཧྲུའུ་ཅིས་ང་ལ་བཀའ་བཀོད་གནང་བ་ལྟར་ངས་དཔལ་ལྡན་གཞི་
རིམ་དུ་བཏང་བ་ཡིན། མ་གཞི་དཔལ་ལྡན་སློབ་གྲྭ་ཆེན་མོ་ནས་ཐོན་པ་ཞིག་ཡིན་
ཀྱང་ད་ལྟ་ཁོ་འབྲོག་ཁུལ་ཁུག་ཀྱོག་ཞིག་གི་དགེ་རྒན་བྱེད་དུ་འགྲོ་དགོས་པ་རེད།
དོན་འདི་ནི་མདང་དགོང་གི་གསོལ་སྟོན་དང་། ཚིག་རྩོད་ལ་རག་ལས་ནའང་
དཔལ་ལྡན་ལ་སྣང་དོགས་ཅི་ཡང་མེད་པ་དང་། ཁོའི་གདོང་གི་རྣམ་འགྱུར་ལ་
བལྟས་ན་ཧྲུའུ་ཅིས་ཁོ་རང་ཕ་ཡུལ་ལ་འཁོར་ཞག་ཏུ་བཏང་བ་དང་ཁྱད་མེད་པ་
ལྟར་དུ་སྣང་། དེ་བས་དཔལ་ལྡན་འགྲོ་ཁར་ང་ལ་འཁང་སེམས་དང་བཅས་ཏེ་
སྡང་མིག་ཅིག་བགྲད་པར་མ་ཟད། “དྲུང་ཡིག་ཆེན་མོ་ལགས། ངས་ཁྱེད་ཚོའི་
༄༅ 29ཚུ



ཚེ ཀྲུང་གོའི་བོད་ཀྱི་དེང་རབས་ཚེ་པ་རིག་གཅེས་བཏུས།
བསམ་དོན་ཇི་བཞིན་དུ་འགྲུབ་པའི་སྨོན་ལམ་འདེབས་ཆོག” ཟེར། ཨ་མ་མ། དེ་
ནི་ངོ་མ་ “ཤ་རུས་པ་ཅན་ལ་བཏོག་རྒྱུ་དང་། ཚིག་རྩ་བ་ཅན་ལ་ཉན་རྒྱུ” ཟེར་
བའི་བརྡ་མ་ཡིན་ནམ། དྲུང་ཡིག་ཡ་དྲུང་ཡིག བྱ་བ་ཅི་ཡང་སྒྲུབ་སླ་རུང་དྲུང་
ཡིག་གི་ལས་ཀ་འདི་ངོ་མ་དཀའ་མོ་ཞིག་རེད།
1982ལོའི་ཟླ8པའི་ཚེས6ཉིན། གནམ་ངོ་རིབ་པ།
དེ་རིང་ཡང་ནམ་རྒྱུན་དང་འདྲ་བར་ངས་རང་འཁྲིའི་ལས་ཀ་རྣམས་
བསྒྲུབས་པ་ཡིན། ང་ཚོའི་ཀུང་ཧྲེའི་ནང་དུ་ཁྱོན་བསྡོམས་ལས་བྱེད་པ་བཅུ་
ལྷག་ཙམ་ལས་མེད་ན་ཡང་འགལ་བ་རིགས་སྣ་ཚོགས་ཡོད་པ་དང་། མི་དང་
མིའི་བར་གྱི་འབྲེལ་བ་ནི་ངོ་མ་སྣེ་མང་རྙོག་འཛིང་ཆེ་བ་ཞིག་རེད། སྤྱིར་མཁར་
བྱམས་ཧྲུའུ་ཅི་ནི་མི་ངང་རྒྱུད་འཇམ་ཞིང་བློ་རྒྱ་ཆེ་ལ་སྒྲོབ་ཉམས་མེད་པ་ཞིག་
ཡིན་མོད། འོན་ཀྱང་ལོ་འདི་འགའི་རིང་ལ་ངོ་བསྟོད་དང་ཁ་ཡག་བཤད་མཁན་
ཇེ་མང་དུ་སོང་བས་གཏམ་སྙན་པོ་དག་ཉན་རྒྱུར་དགའ་བ་དང་། བསམ་འཆར་
མི་མཐུན་པ་དང་ཡང་སྒོས་སུ་སྐྱོན་བརྗོད་ཀྱི་བསམ་འཆར་འདྲ་བྱུང་ན། དེ་
མ་ཐག་གདོང་མདོག་དམར་ནག་ཏུ་འགྱུར་ཞིང་། སྐབས་རེར་ཚོགས་ཐོག་ཏུ་
སྡིགས་མོ་བྱེད་པ་དང་། འཁོན་ལན་སློག་དུས་ཀྱང་ཡོད་པས། ཐམས་ཅད་ཧྲུའུ་
ཅི་ལ་སྐྲག་པ་དང་། བྱ་བ་ཆེ་ཆུང་གང་ཡིན་ཀྱང་ཧྲུའུ་ཅིའི་འདོད་བློ་དང་བསྟུན་
ཅི་ཐུབ་བྱེད་རྒྱུ་ནི་ང་ཚོ་ཀུང་ཧྲེ་འདིའི་ལུགས་སྲོལ་ཞིག་ཏུ་གྱུར་ཟིན། ཉིན་
འགའི་སྔོན་ལ་དཔལ་ལྡན་གྱིས་ལུགས་སྲོལ་དེ་ཐེངས་དང་པོར་གཏོར་བར་
མ་ཟད། ཧྲུའུ་ཅིའི་ཚ་བོ་ཡིན་པའི་དྲག་ཆས་པུའུ་ཡི་ལས་བྱེད་པ་ཕུན་ཚོགས་
དང་ཚིག་རྩོད་ཤོར་བ་དང་། མཁར་བྱམས་ཧྲུའུ་ཅི་ལའང་བརྩི་བཀུར་དེ་ཙམ་
2 16



ས་
རྩྭ་ཐང་གི་ཉིན་ཐོ།
མ་བྱས་པས་ཉིན་འགའི་རིང་ལ་ཀུང་ཧྲེའི་མི་རྣམས་ཀྱིས་གནད་དོན་དེ་གཏམ་
གསར་བ་ཞིག་ཏུ་བརྩིས་ཏེ་ལབ་གླེང་བྱེད་ཀྱིན་འདུག གང་ལྟར་མི་ཁ་ཐམས་
ཅད་དཔལ་ལྡན་གྱི་མགོ་ལ་འཁོར་བ་དང་། བདེན་ཁ་ཐམས་ཅད་ཕུན་ཚོགས་ཀྱི་
ཕྱོགས་སུ་སྟེར་གྱིན་གདའ། གལ་སྲིད་ནང་རྒྱུས་ཡོད་པའི་མི་ཞིག་མིན་ན་དེའི་
ནང་གི་གསང་བ་དེ་ཅི་ལ་ཤེས་ཐུབ།
ང་རང་ཀུང་ཧྲེ་འདིར་ཡོང་ནས་ཡུན་རིང་མ་སོང་བར་གནད་དོན་ཡ་
མཚན་ཅན་ཞིག་མཐོང་བྱུང་། འདི་གའི་ལས་བྱེད་པའི་དཔུང་ཁག་ནང་དུ་རྒྱ་
བོད་ལས་བྱེད་པའི་བར་ལ་འགལ་བ་ཡོད་པར་མ་ཟད། རོང་འབྲོག་ལས་བྱེད་
པའི་བར་ལའང་འགལ་བ་ཚབས་ཆེན་ཞིག་གནས་འདུག དང་ཐོག་ངའི་སེམས་
ལ་རང་རང་གི་བློ་ཁ་མཐུན་ཕྱོགས་དང་མཉམ་དུ་ཆང་རེ་འཐུང་བ་དང་ཀུ་རེ་ཁ་
མཚར་འདྲ་རྩེ་བ་ནི་རང་བཞིན་གྱི་གནས་ཚུལ་ཞིག་རེད་སྙམ་བྱུང་། ཡིན་ནའང་
རིམ་གྱིས་ངས་རང་གི་ལྟ་བ་དེ་ཡོངས་སུ་དོན་དངོས་དང་འགལ་འདུག་པ་གཞི་
ནས་ཧ་གོ་སོང་། ཉིན་ཞིག་གི་ཆང་སྟོན་ཐོག་ཏུ་ཕུན་ཚོགས་ཀྱིས་ངའི་ཕྲག་པ་ལ་
ལག་པས་དལ་མོར་རྡེབ་བཞིན “དྲུང་ཡིག་བློ་བཟང་ལགས། མ་གཞི་ཁྱེད་རོང་
པ་ཞིག་ཡིན་ནའང་ཁྱེད་ནི་ཀུང་ཧྲེའི་དྲུང་ཡིག་ཡིན་པས་ཧྲུའུ་ཅི་དང་ལངས་
ཕྱོགས་གཅིག་ཏུ་བྱེད་དགོས་པར་མ་ཟད། ཧྲུའུ་ཅིའི་གློ་དང་སྙིང་གི་ཚབ་བྱེད་
འོས་པ་ལས་ལྡོག་ཟླར་ལངས་མི་རུང” ཟེར། འཇིག་རྟེན་གྱི་ཁ་དཔེ་ལ “ཆང་
འཐུང་གི་གཏམ་དང་གཉིད་གུང་གི་དྲི” ཟེར་བའི་དཔེ་ལྟར་ངས་ཀྱང་ཁོ་ལ་
བདེན་ཁ་བྱིན་པ་ཡིན། ཡིན་ན་ཡང་ཕུན་ཚོགས་ཀྱི་བསམ་བློ་དེ་ནི་ཆང་འཐུང་
གི་གཏམ་ཙམ་མ་ཡིན་པར་ཁོའི་ཀླད་པའི་ནང་དུ་ས་ཟུག་རྡོ་ཟུག་ལ་སོང་བའི་ལྟ་
བ་ཞིག་ཡིན་པར་མ་ཟད། ལྟ་བ་དེ་འཛིན་མཁན་ནི་ཕུན་ཚོགས་གཅིག་པུ་མིན་
* 24 1 g



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
པ་ངས་གཞི་ནས་རྟོགས་སོང་།
ཉིན་ཞག་མང་བོའི་རིང་ལ་བསམ་བློ་ཡང་ཡང་བཏང་མཐར་ངས་མཁར་
བྱམས་ཧྲུའུ་ཅི་བཙལ་ནས་ཀུང་ཧྲེའི་ལས་བྱེད་པའི་དཔུང་སྡེའི་ནང་དུ་གནས་
པའི་གནད་དོན་དེ་སྙན་ཞུ་བྱས་པ་ཡིན། དེའི་མོད་ལ་ངས་རང་གི་ལྟ་བ་དང་
སྦྲགས་ཏེ་རྒྱ་བོད་མི་རིགས་ལས་བྱེད་པའི་བར་མཐུན་སྒྲིལ་གྱི་གལ་ཆེན་རང་
བཞིན་དང་། རོང་འབྲོག་ལས་བྱེད་པའི་བར་གྱི་མཐུན་སྒྲིལ་གྱི་གལ་ཆེན་རང་
བཞིན་ནན་བཤད་བྱས་པར་མ་ཟད། འབྲོག་ཕྱོགས་ཀྱི་ལས་དོན་ནི་སྤྱི་ཚོགས་
རིང་ལུགས་ཀྱི་ལས་དོན་ཧྲིལ་པོའི་ནང་གི་གྲུབ་ཆ་ཞིག་ཡིན་པ་དང་། མཐུན་
སྒྲིལ་ནི་རང་རེའི་ལས་དོན་མཐའ་དག་རྣམ་པར་རྒྱལ་བའི་རྩ་བའི་འགན་ལེན་
ཡིན་པ་སོགས་ཡིན་ལུགས་བརྒྱ་དང་གནས་ལུགས་སྟོང་བགྲང་བ་ཡིན། ངས་
སྐད་ཆ་དེ་ཚོ་བཤད་སྐབས་མདུན་དུ་ཡོད་པའི་ཀྲུའུ་རིན་ཚེ་རིང་གིས་དོགས་མ་
བདེ་བར་སྐབས་རེར་ང་ལ་མིག་བརྡ་བྱེད་པ་དང་། སྐབས་རེར་མགོ་བོ་འཕྲེད་
དུ་གཡུག་བཞིན་ང་ལ་ཚིག་མཚམས་འཇོག་དགོས་པའི་གསང་བརྡ་སྟོན་གྱིན་
འདུག ཡིན་ནའང་ང་རང་ནི་གཏམ་བཤད་པ་ལ་མགོ་འཁོར་ཏེ་ཀྲུའུ་རིན་ཚེ་
རིང་གི་གསང་བརྡ་ལ་ཁ་ཡ་ཙམ་ཡང་མ་བྱས། སྐབས་དེར་མཁར་བྱམས་ཧྲུའུ་ཅི་
ཡར་ལངས་ཏེ་ཁང་བའི་ནང་དུ་ཡར་འགྲོ་མར་འགྲོ་འགའ་བྱས་པ་དང་། དུ་བ་
རྐང་གཅིག་ལ་མེ་བསྒྲོན་ནས་རྔམ་འཐེན་ཞིག་བྱས་རྗེས་སླར་ཡང་སྔར་གྱི་རྐུབ་
སྟེགས་སྟེང་དུ་བསྡད་ནས “ཧིན་། སང་ཉིན་ཁྱོད་རུ་ནང་ལ་སོང” ཟེར། །
ཕྱི་ཉིན་ང་རང་རུ་ནང་དུ་སོང་། དེ་རུ་ཆང་འཐུང་བ་དང་སྟོང་བཤད་རྒྱག་
པ་ལས་བྱ་བ་ཅི་ཡང་མེད་པར་ཟླ་ཤས་རིང་ཤ་ཚོན་པོ་དང་ཇ་ཞིམ་པོ་འཐུངས་
ནས་ཉིན་མཚན་འདའ་བར་བྱས། ཉིན་འགའི་སྔོན་ལ་བྱུང་བའི་དཔལ་ལྡན་གྱི་
* 2 12



རྩྭ་ཐང་གི་ཉིན་ཐོ། རྒྱུན་
གནས་ཚུལ་དེ་ནི་ལོ་འགའི་སྔོན་ལ་བྱུང་བའི་བློ་བཟང་ངའི་གནས་ཚུལ་དང་
གཅིག་པ་གཅིག་རྐྱང་མ་ཡིན་ནམ། བོད་གངས་ཅན་གྱི་ཡུལ་ན་གནས་པའི་མི་
རིགས་ཏེ་བོད་རིགས་ཁྱེད་ལ་མཚར་སྡུག་འོད་སྟོང་འབར་བའི་སྔོན་ཆད་ཡོད་
པར་མ་ཟད། “སྟོབས་འབྱོར་མངའ་ཐང་རྒྱས་པའི་ད་ལྟའང་ཡོད་མོད། འོན་ཀྱང་།
ད་ལྟ་ཏང་གི་མགོ་ཁྲིད་འོག་དང་སྤྱི་ཚོགས་རིང་ལུགས་ཀྱི་ལམ་ལུགས་བཟང་བོ་
འདི་འདྲའི་འོག་ཏུ་རྡོག་རྩ་གཅིག་སྒྲིལ་མི་བྱེད་པར་གུ་དོག་པོའི་མི་རིགས་རིང་
ལུགས་དང་གུ་དོག་པོའི་ས་གནས་རིང་ལུགས་ཀྱི་ལྟ་བ་འཛིན་མཁན་གྱི་མི་ཉུང་
ཤོས་འདི་ཚོ་ལས་སྙིང་རྗེ་བ་དང་དགོད་བྲོ་བ་ཞིག་གང་ན་ཡོད། །
དཔལ་ལྡན་ལགས། ཁྱེད་ཀྱིས་ང་ལ་སྡང་སེམས་བཅངས་པ་དེར་ཁག་མི་
འདུག ང་རང་ཡང་གཞན་དབང་གི་འོག་ཏུ་གནས་པས་འཁང་ར་བྱེད་དོན་ཅི་
ཞིག་ཡོད། ཁྱེད་རུ་ནང་ལ་མངགས་པའི་ཉིན་མོ་དེ་ནས་བཟུང་ལོ་འགའི་སྔོན་གྱི་
བློ་བཟང་ང་དང་འདྲ་བར་མི་ཚེ་སྟོང་ཟད་དུ་མི་གཏོང་བར་བྱ་རྒོད་པོ་ཇི་བཞིན་
ནམ་འཕང་ཇེ་མཐོར་བསྟོད་པ་དང་། རྟ་འདོ་བ་ཇི་བཞིན་བང་རྩལ་ཇེ་ཆེར་
བསྐྱེད་དེ་འབྲོག་ཕྱོགས་ཀྱི་སྤྱི་ཚོགས་རིང་ལུགས་བྱ་གཞག་གི་མཁའ་དབྱིངས་
སུ་གཤོག་འགྱུར་ཅི་དགར་རྒྱག་པ་དང་། འབྲོག་ཕྱོགས་མི་དམངས་ལ་བདེ་སྐྱིད་
བསྐྲུན་པའི་ཐང་ཆེན་དུ་གོམ་སྟབས་ཆེན་པོས་མདུན་དུ་རྒྱུག་པའི་སྨོན་ལམ་
འདེབས་བཞིན་ཡོད།
， 1982ལོའི་ཟླ8པའི་ཚེས25ཉིན། གནམ་ངོ་རིབ་ཅིང་ཆར་བ་ཟིམ་ཟིམ་
འབབ་བཞིན་པ།
སྔ་དྲོ་ཆུ་ཚོད་དགུ་པའི་ཐོག་ཧྲུའུ་ཅི་མཁར་བྱམས་ཀྱི་གདོང་མདོག་ནམ་
རྒྱུན་དང་མི་མཚུངས་ལ་སྐད་ཆ་བཤད་པའི་སྒྲ་གདངས་ཀྱང་རྩུབ་པོར་གྱུར་
༄༅ 2 13 ༄༅
སཇབ



ཚེ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
འདུག “བློ་བཟང་། མྱུར་མོར་རྟ་ལ་སྒ་སྟོད། རྨེ་ཉག་ནས་དཔལ་ལྡན་འཕྲལ་དུ་ .
བོས་ཤོག” ཟེར། འཇིག་རྟེན་ཁ་དཔེ་ལ “རི་གཟར་རྦབ་ལ་ཡར་འདྲིལ་དང་།
རྒྱལ་པོའི་བཀའ་ལ་ཡར་ཟློག་མེད” ཅེས་པ་ལྟར་ཆར་བ་འབབ་བཞིན་ཡོད་པས་
ང་ལ་འགྲོ་འདོད་ཀྱི་བསམ་པ་ཡེ་ནས་མེད་ཀྱང་། ཧྲུའུ་ཅིའི་བཀའ་དང་འགལ་ན་
འགྱོད་པ་རིན་གྱིས་ཉོས་པ་ཡིན་སྟབས་མི་འགྲོ་བའི་རང་དབང་ཞིག་གང་ན་ཡོད།
སྟོན་ཟླ་བརྒྱད་པའི་ཆར་བ་འདིས་གནམ་ས་གཉིས་ཀྱི་བར་ལ་བརླན་
ཞིང་གཤེར་བའི་དྲ་བ་ཞིབ་མོ་ཞིག་འཐེན་ཡོད་པ་དང་། རྩྭ་མགོ་སེར་པོར་གྱུར་
པའི་སྤང་ལྗོངས་འདི་ཡང་སེར་ལམ་མེར། སྣུམ་ཤིག་གེར། བརླན་གཤེར་རེར་
འདུག དགུན་མལ་གྱི་ཚང་རྩྭ་གསོག་པར་བྲེལ་བའི་འཕྱི་བ་རྣམས་མཐོང་མི་
ཐུབ་ལ། སྙན་འཇེབས་གླུ་དབྱངས་ལེན་པའི་བྱིའུ་རྣམས་ཀྱི་གྲེ་འགྱུར་ཡང་ཐོས་
དཀའ། ཐག་རིང་ནས་ཁྱི་རེ་གཉིས་ཟུག་པའི་སྒྲ་གསལ་ལ་མི་གསལ་བ་ཞིག་
དང་། རྟའི་རྨིག་སྒྲ། རླུང་དང་བསྡེབས་ཏེ་འབབ་པའི་ཆར་སྒྲ་རྣམས་གདངས་
གཅིག་ཏུ་འདྲེས་ཏེ་ངའི་རྣ་ལམ་དུ་སྔར་ཐོས་མ་མྱོང་བའི་མཉམ་སྒྲོག་རོལ་མོ་
ཞིག་དཀྲོལ་བ་དང་མཚུངས། ངའི་ལུས་པོ་ཡོངས་རྫོགས་ཆར་ཆུས་རློན་པར་
བཏང་བ་དང་། སྐྲ་རྩེ་ལས་ལྷུང་བའི་ཆུ་ཐིགས་རྣམས་གཉའ་ལྷག་བརྒྱུད་ནས་
འཁྱག་བསིལ་བསིལ་རྒྱབ་གཞུང་དུ་བཞུར་གྱིན་གདའ། དེ་རིང་གི་གནམ་ངོ་
འདི་ད་ནངས་ཧྲུའུ་ཅིའི་གདོང་གི་མདོག་དང་མཚུངས་ལ། ཤག་ཤག་གི་ཆར་སྒྲ་
འདི་ཡང་ད་ནངས་ཧྲུའུ་ཅིའི་ངག་ལས་ཐོན་པའི་ངར་སྐད་དང་གཅིག་འདྲ་རེད།
དཔལ་ལྡན་ཡ་དཔལ་ལྡན། ད་ཡང་ཁྱོད་ཀྱིས་ཧྲུའུ་ཅིའི་ཐུགས་དང་འགལ་བའི་
ལས་ཀ་ཞིག་ལས་ཡོད་པ་ཐག་གིས་ཆོད། གལ་སྲིད་ཁྱོད་མིན་ན་ངས་དེ་རིང་གི་
སྡུག་འདི་ལྟ་བུ་ཞིག་མྱོང་ཅི་ལ་དགོས། ཡང་སྙིང་ཁྱོད་ཀྱིས་བྱ་བ་ངན་པ་ཅི་ཞིག་
214



རྩྭ་ཐང་གི་ཉིན་ཐོ། རྒྱུ་
བསྒྲུབས་པ་ཡིན།
ངའི་ཡིད་ལ་འཆར་སྣང་སྣ་ཚོགས་ཤིག་སྐྱེས་པ་དང་། འཆར་སྣང་དེ་དག་
འགལ་འདུའི་ཕུང་བོར་གྱུར་ཏེ་ཐེ་ཚོམ་གྱི་དྲ་བ་གཅོད་མ་ཐུབ་པར་ཆུ་ཚོད་བཞི་
ལྔ་ཙམ་གྱི་རིང་ལ་རྟ་ཞོན་ནས་རྗེ་ཉག་ལ་སོང་བ་ཡིན། ཕྱི་དྲོའི་ཆུ་ཚོད་གཉིས་
ཡས་མས་སུ་ཆར་བ་ཡང་འབབ་མཚམས་ཆོད་པ་དང་། གནམ་གྱི་དྭངས་སྒོ་ཕྱེ་
བའི་སྤྲིན་གསེབ་ནས་ཉི་མའང་འཛུམ་དམུལ་ལེར་ཤར་བྱུང་། ངས་དཔལ་ལྡན་
གར་ཡོད་ཀྱི་སྐད་ཆ་དྲིས་པ་ན། ཕྱིང་ཞྭ་གྱོན་པའི་རྫི་བོ་ཞིག་གིས་ང་ལ་གསལ་
ཁ་བྱས་བྱུང་། དེ་ནས་ང་མྱུར་མོར་དེ་གའི་བཅའ་སྡོད་སློབ་གྲྭར་ཕྱིན་དུས་སློབ་
གྲྭའི་ནང་འཇམ་ཐིང་ངེར་གནས་འདུག ད་ནི་དབྱར་ཁའི་གུང་གསེང་བཏང་
བའི་སྐབས་ཡིན་པས་འདུ་འཛི་དེ་འདྲ་ཞིག་ག་ལ་ཡོད་། ཡིན་ནའང་སྐད་དྭངས་
ཤིང་འབྲུ་གསལ་བའི་ཕོ་གསར་ཞིག་གི་གསུང་སྐད་ངའི་རྣ་ལམ་དུ་ལྷུང་བར་
བརྟེན་ངའི་སེམས་ལ་ཡ་མཚན་དང་བཅས་ཏེ་རྟ་ཁྲིད་ནས་སྒེའུ་ཁུང་ཁར་སོང་
བ་ཡིན། ཨ་ཙི། སློབ་ཁང་འདིའི་ནང་དུ་ཧྲེ་ཡོན་གྱི་ཚོགས་འདུ་ཚོགས་འདུག་ལ།
ཤེལ་སྒོ་ཆག་པའི་སྒེའུ་ཁུང་ལས་སློབ་ཚན་ཁྲིད་པའི་སྐད་རྒྱུས་ཡོད་ཅིག་གྲགས་
འོངས། དེའི་ནང་དུ་རུ་ཁག་གི་ལས་བྱེད་པ་དང་། རྫི་བོ་རྒན་དར་གཞོན་གསུམ།
ད་དུང་ལོ་ཆུང་བྱིས་པ་འགའ་ཡང་མཆིས་ཏེ། ཁོ་ཚོའི་སེམས་རྣལ་ལ་ཕབ་ནས་
སྡོད་པའི་ངང་ཚུལ་དེར་བལྟས་ན་ལྟ་འདོད་ཤིན་ཏུ་ཆེ་བའི་གློག་བརྙན་ཞིག་ལ་
ལྟ་བཞིན་ཡོད་པ་དང་མཚུངས། ཨ། དཔལ་ལྡན། ཁོའི་ལག་ཏུ་དཔེ་ཆ་ཞིག་བཟུང་
ནས་ཕར་འགྲོ་ཚུར་འོང་བྱེད་བཞིན་སློབ་ཁྲིད་བྱེད་བཞིན་འདུག “ལོ་རྒྱུས། བོད་
ཁ་བ་ཅན་གྱི་ལོ་རྒྱུས། འདི་ནི་རང་རེའི་སྔོན་ཆད་ཀྱི་ལོ་རྒྱུས་རེད།” སྐབས་དེར་
དཔལ་ལྡན་གྱིས་དཔེ་ཆའི་ཁ་བསུམས་ཏེ་རེ་ཞིག་བསམ་བློ་གཏོང་བའི་ཚུལ་གྱིས་
ཙྩཱ 215 ག



༩ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཅི་ཡང་མི་སྨྲ་བར་སྡོད་པ་དང་། དེ་ནས་ལག་གཡས་པས་མགོ་སྐྲ་བྱིལ་བྱིལ་བྱེད་
བཞིན་དུ་བཤད་རྒྱུར། “ང་ཚོ་ལའང་མཚར་སྡུག་འོད་སྟོང་འབར་བའི་ལོ་རྒྱུས་
ཡོད་པར་མ་ཟད། མཚར་སྡུག་འོད་སྟོང་འབར་བའི་རིག་གནས་ཀྱང་ཡོད། ཡིན་
ནའང་དུས་དང་རྐྱེན་དུ་མའི་དབང་གིས་ད་ཆ་ང་ཚོ་ཕྱོགས་གང་ཅིའི་ཐད་ནས་
སྔོན་ཐོན་མི་རིགས་གཞན་གྱི་རྗེས་སུ་ལུས་ཡོད་ལ། དེའི་རྒྱུ་རྐྱེན་གཙོ་བོ་ནི་རིག་
གནས་སློབ་གསོའི་བྱ་བ་རྗེས་སུ་ལུས་པས་རེད། ང་ཚོར་རིག་པའི་གནས་ཆེ་བ་
ལྔ་དང་ཆུང་བ་ལྔར་གྲགས་པའི་མེས་པོ་རྣམས་ཀྱི་ཤུལ་བཞག་གི་རྒྱུ་ནོར་རིན་
ཐང་བྲལ་བ་ཞིག་ཡོད་མོད། འོན་ཀྱང་། ད་ཆ་ང་ཚོས་མེས་པོའི་ཤུལ་བཞག་གི་
རྒྱུ་ནོར་དེ་དག་ཕྱོགས་ཡོངས་དང་ཆ་ཚང་བའི་སྒོ་ནས་རྒྱུན་འཛིན་བྱེད་མ་ཐུབ་
པ་དང་། ཡར་ངོའི་ཟླ་ལྟར་འཕེལ་བའི་དེང་རབས་ཀྱི་ཚན་རིག་རིག་གནས་ལ་
ནི་དེ་བས་ཀྱང་ཆ་རྒྱུས་ལོན་མེད། སྤུན་ཟླ་ཚོ། མི་རིགས་གཞན་དག་མེ་ཤུགས་
འཕུར་མདའ་ལ་བརྟེན་ནས་ཟླ་བའི་གོ་ལའི་སྟེང་བགྲོད་པའི་སྐབས་འདིར། ང་
ཚོ་ད་དུང་བོང་བུའི་རིགས་ལ་བློ་ཡིད་ཚིམས་ནས་བསྡད་ན་དུས་ནམ་ཡང་སྔོན་
ཐོན་མི་རིགས་ཀྱི་རྗེས་ཆོད་པའི་གོ་སྐབས་གང་ན་ཡོད། འོ་ན་ཇི་ལྟར་བྱ་དགོས་
སམ། འདི་ནི་ལོ་རྒྱུས་ཀྱིས་ང་ཚོར་བཏོན་པའི་དྲི་བ་ཞིག་ཡིན་པར་མ་ཟད། སྤྱི་
ཚོགས་ཀྱི་དངོས་ཡོད་འཚོ་བས་ང་ཚོར་བཏོན་པའི་རྒྱུགས་གཞི་གལ་ཆེན་ཞིག་
ཀྱང་རེད” ཟེར།
ངས་དཔལ་ལྡན་གྱི་ངག་ལས་ཐོན་པའི་དོན་དང་ལྡན་པའི་སྐད་ཆ་དེ་དག་
ལེ་ཉན་བཞིན་ངའི་མིག་ལ་མཆི་མ་འཁྲིགས་པའི་སེམས་འགུལ་དང་། ལུས་ལ་
བ་སྤུ་གཡོ་བའི་སྐུལ་ལྕག སེམས་ལ་དད་པ་སྐྱེ་བའི་སྤྲོ་བས་བརྟས་ཏེ་འདི་སྙམ་དུ་
བསམས་བྱུང་། དཔལ་ལྡན་ལགས། ཁྱེད་ཀྱི་ལྷག་བསམ་རྣམ་པར་དག་པའི་སྙིང་
རྒྱུ 216 རྒྱུ



རྩྭ་ཐང་གི་ཉིན་ཐོ།
ཁོང་ལས་མི་རིགས་ཀྱི་ལ་རྒྱ་དང་། བརྩེ་དུངས་ཀྱི་ནོར་བུ། དགའ་ཞེན་གྱི་གཡུ་
བྱུར་ཇི་འདྲའི་མང་བོ་ཞིག་གིས་གཏམས་ཡོད་པ་རེད་ཨང་། ཁྱེད་ཀྱིས་བཤད་
པའི་གཏམ་དེས་བདག་གི་རྣ་བ་བདུད་རྩིར་བསྒྲུབས་ཤིང་། ཡིད་ལ་ཤིས་པའི་
དཔལ་ཡོན་ཤར་བྱུང་། མཁར་བྱམས་དང་ཕུན་ཚོགས། ད་དུང་བློ་བཟང་ང་ལྟ་བུ་
ལ་སོགས་པ་ནི་བོད་རིགས་ཡིན་པར་མ་ཟད། ཏང་ཡོན་ཡང་ཡིན་མོད། འོན་ཀྱང་
བློ་རྒྱ་ཆེ་ཆུང་དང་། མིག་རྒྱང་རིང་ཐུང་། མི་རིགས་ཀྱི་བརྩེ་དུངས་དང་གསར་
བརྗེའི་བློ་སྤོབས་སོགས་ཕྱོགས་གང་ཅིའི་ཐད་ནས་ཁྱེད་ལ་བསྡུར་ཚེ་གནམ་ས་ལྟ་
བུའི་ཁྱད་པར་ཡོད། གཞན་གྱིས་ཁྱེད་ལ་ཕྲག་དོག་དང་། འཁོན་སེམས་བཅངས་
ནས་ས་སྟོང་ལུང་གྲོག་ཏུ་མངགས་ནའང་། ཁྱེད་ཀྱིས་དེ་ལ་སྣང་དོགས་ཅི་ཡང་
མི་བྱེད་པར་སྔོན་ཐོན་ལས་དོན་གྱི་ཆེད་དུ་འདི་ལྟར་མ་སྐུལ་དང་བླངས་ཀྱིས་བྱ་
བ་སྒྲུབ་བཞིན་ཡོད། རང་ཉིད་ཀྱི་ཁེ་ཕན་དང་དབང་གྲགས་ཁོ་ན་དོན་དུ་གཉེར་
མཁན་སྐྱེ་བོ་དེ་དག་ནི་ཁྱེད་ཀྱི་མདུན་དུ་ཇི་འདྲའི་ཉམ་ཆུང་བ་ཞིག་རེད་ཨང་།
ངས་དཔལ་ལྡན་གྱི་ངག་གི་སྒོ་མོ་ལས་མདུན་སྐྱོད་ཀྱི་དུང་བརྡ་དང་། ངར་སེམས་
ཀྱི་སྐུལ་བརྡ། གཉིད་སློང་གི་ཅོང་བརྡ་དག་གསལ་བོར་ཐོས་བྱུང་། སྐབས་དེར་
ངའི་ཡིད་ལ་ཉིན་འགའི་སྔོན་གྱི་གསོལ་སྟོན་ཆུང་ཆུང་དེ་དྲན་པ་དང་། མཁར་
བྱམས་ཧྲུའུ་ཅི་དང་ཕུན་ཚོགས་གཉིས་ཀྱི་རྣམ་འགྱུར་དང་། དཔལ་ལྡན་དང་
ཕུན་ཚོགས་བར་གྱི་ཚིག་རྩོད། དེ་རིང་སྔ་དྲོ་ཧྲུའུ་ཅིས་བཤད་པའི་སྐད་ཆ་དང་
སྐད་ཆ་བཤད་སྐབས་ཀྱི་ངོ་མདོག་རྣམས་ཀྱང་ཡིད་ལ་དབང་མེད་དུ་ཤར་བྱུང་།།
སློབ་ཚན་གྲོལ་རྗེས་ངོ་མྱུར་དུ་སོང་སྟེ་དཔལ་ལྡན་གྱི་ལག་པར་འཇུས་
ཏེ། “ལེགས་པོ་གསུངས་སོང་། ང་ཚོའི་རྩྭ་ཐང་ལ་ཁྱེད་ལྟ་བུ་ཕེབས་པ་ནི་ས་
འདི་གའི་བསོད་ནམས་རེད” ཅེས་ངོ་བསྟོད་བྱས་པ་དང་། དཔལ་ལྡན་གྱིས་
ཉྩ 217



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཁོང་འཛུམ་དང་བཅས་ཏེ། “ཁྱེད་ངོ་མ་མཁར་བྱམས་ཧྲུའུ་ཅིའི་རྒྱུག་ཁྱི་བཟང་
བོ་ཞིག་རེད” ཟེར། སྐད་ཆ་དེ་ངའི་སྙིང་ལ་ཕོག་ནས་ཟུག་གཟེར་བསླངས་
ནའང་བཟོད་བསྲན་བྱེད་པ་ལས་ཐབས་ཅི་ཡོད། དེ་ནས་ངས་ཁོང་ལ་མཁར་
བྱམས་ཧུའུ་ཅིའི་བཀའ་བརྡ་བཤད་པ་ལ་དཔལ་ལྡན་གྱིས་ཁོང་དགོད་ཅིག་
བྱས་ཏེ “ཁྱེད་ཚོས་ང་དཔོན་པོར་འཇོག་འདོད་པ་ལོས་ཡིན། ཡིན་ནའང་ང་ལ་
དཔོན་ཚུགས་མེད་པས་དཔོན་གནས་ཟིན་དཀའ་མོ་རེད” ཟེར། ངའི་སེམས་ལ་
མི་འདི་གླེན་པ་ཞིག་རེད་བསམས་བྱུང་། །
་ འབྲུག་མོའི་ཡི་གེ
སྙིང་གི་གྲོགས་པོ་དཔལ་ལྡན་ལགས།
ཡི་གེ་འབྱོར་བས་དགའ་སྤྲོ་ཤིན་ཏུ་སྐྱེས། ཡིན་ནའང་ཁྱེད་རང་འབྲོག་ཁུལ་གྱི་
ལུང་ཁུག་ཅིག་ཏུ་རྒྱང་ཕུད་ལ་བཏང་བ་ནི་ཁོ་མོའི་བློ་ཡུལ་ལས་འདས་པ་ཞིག་རེད། ཁྱེད་
རང་ནི་སློབ་གྲྭ་ཆེན་མོ་ལས་ཐོན་པའི་སློབ་མ་ཞིག་ཡིན་པར་མ་ཟད། རྒྱ་བོད་ཡིག་རིགས་
གཉིས་ཀྱི་ཡོན་ཚད་ངེས་ཅན་ལྡན་པ་དང་ཆབ་སྲིད་བསམ་བློའི་གོ་རྟོགས་ཀྱང་མཐོན་པོ་
ཡོད་མཁན་ཞིག་ཡིན་པས་སློབ་ཆུང་གི་དགེ་རྒན་བྱེད་དུ་བཅུག་པ་ནི་ངོ་མ་གསེར་ཐལ་
དོང་དུ་གཡུགས་པའི་དཔེ་ལྟར་རེད། ང་རང་ནི་བཟོ་ཞིང་དམག་གི་སློབ་མ་ཞིག་ཡིན་ལ། ད་
ལྟ་ཟུར་ཟ་དང་འཕྱ་དམོད་བྱེད་མཁན་ཀྱང་མང་བས་ངས་ཞྭ་མོ་དེ་ཕུད་པའི་ཆེད་དུ་སང་
ལོ་ཞིབ་འཇུག་སློབ་མར་རྒྱུགས་སྤྲོད་པའི་གྲ་སྒྲིག་བྱེད་ཀྱིན་ཡོད། གལ་སྲིད་ཁྱེད་ལའང་དེ་
ལྟ་བུའི་སྙིང་སྟོབས་དང་སྤོབས་པ་ཡོད་ན་ངེད་གཉིས་མཉམ་དུ་སློབ་གྲྭ་གཅིག་ལ་ཞུགས་
ཏེ་སློབ་སྦྱོང་མུ་མཐུད་དུ་བྱེད་པའི་གྲོས་བགྱིས་ཆོག ང་རང་ཞིབ་འཇུག་སློབ་མར་རྒྱུགས་
ཉྩ 218 རྒྱུ



རྩྭ་ཐང་གི་ཉིན་ཐོ། རྒྱུན་
མ་འཕྲོད་བར་དུ་བཟའ་སྒྲིག་མི་བྱེད་པའི་དམ་བཅས་ཟིན་པས་དེ་དོན་ཁྱེད་ལ་སྔ་ས་ནས་
གསལ་འདེབས་བྱས་པ་ཡིན། ཁྱེད་ཀྱི་ཡི་གེའི་ནང་དུ་འགལ་བ་དང་བསམ་ཚུལ་རྙོག་
འཛིང་ཅན་མང་བོ་ཞིག་བཤད་ཡོད་པ་དེ་དག་ནི་ངའི་སེམས་དཀྲུག་བྱེད་ཙམ་ལས་གཞན་
ཅི་ཡང་མིན་སྟབས་ངས་དེ་ཚོའི་སྐོར་ལ་ལན་འདེབས་མི་འདོད་ལ། རང་གི་ལྟ་ཚུལ་ཡང་
བཤད་མི་འདོད། ཁྱེད་ནི་སྡུག་དེ་འདྲ་ཞིག་མ་ཉོས་བར་དུ་སེམས་མི་ཤི་མཁན་ཞིག་ཡིན་
པས་རང་སྡུག་རང་གིས་ཁུར་བ་ལས་ཐབས་ཅི་ཡོད། ངའི་སློབ་སྦྱོང་དང་ཞིབ་འཇུག་སློབ་
མར་རྒྱུགས་སྤྲོད་པའི་གྲ་སྒྲིག་བྱ་བར་བར་ཆད་མི་གཏོང་བའི་ཆེད་དུ་ད་ནས་བཟུང་ཁྱེད་ལ་
ཡི་གེ་མང་བོ་སྐུར་རྒྱུ་མིན་ལ། ཁྱེད་ཀྱིས་ཀྱང་ང་ལ་ཡི་གེ་དེ་འདྲ་མང་བོ་སྐུར་མི་དགོས་པ་
དགོངས་འཇགས་འཚལ།
བདེ་བར་སྨོན། འབྲུག་མོ་ནས།
་
་
ཧྲུའུ་ཅིའི་གསང་གཏམ།
འཇིག་རྟེན་གྱི་མི་ཕལ་མོ་ཆེ་ནི་གསང་གཏམ་ལ་སྤྲོ་བ་ཤིན་ཏུ་ཆེ་བར་
མ་ཟད། གསང་བའི་གཏམ་སྨྲ་བ་ལའང་མོས་འདོད་ཆེན་པོ་ཡོད་པ་རེད། འོན་
ཀྱང་གསང་གཏམ་དེ་མི་མང་ཆེ་བས་ཐོས་ཚར་རྗེས་དེའང་གསང་གཏམ་མིན་
པར་གྱུར་པ་དང་། མི་རྣམས་ཀྱི་སྤྲོ་བའང་དེ་དང་དུས་མཚུངས་སུ་ཡལ་འགྲོ་
བ་ཡིན། དཔལ་ལྡན་ལ་གསོལ་སྟོན་ཆུང་ཆུང་ཞིག་བཤམས་པའི་དགོང་མོ་དེ་
ནས་བཟུང་། ཧྲུའུ་ཅི་མཁར་བྱམས་བློ་ཤིན་ཏུ་མི་བདེ་བར་གྱུར་པ་དང་སེམས་
ཀྱང་ཧ་ཅང་མི་དགའ་བར་གྱུར། རྒྱུ་མཚན་ནི་ཨུ་ཚུགས་ཆེ་ཞིང་རང་མཐོང་ཆེ་
ཡྻོ 219 ཝ



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
ལ། ཧྲུའུ་ཅི་ལའང་ཚིག་རྩོད་རྒྱག་ཡོད་པའི་ཕོ་གསར་སྣང་བ་ཅན་དཔལ་ལྡན་
སླེབས་པའི་རྐྱེན་གྱིས་རེད། ལོ་ངོ་བཅུ་ཕྲག་ལྷག་གི་སྔོན་དུ་མཁར་བྱམས་ཧྲུའུ་
ཅི་ས་འདིར་འོངས་ནས་ཧུའུ་ཅིའི་འགན་འཁུར་བའི་ལོ་ཟླ་ཞག་གྲངས་མང་
བོའི་རིང་ལ་ཐམས་ཅད་ཀྱིས་ཁོ་ལ་བརྩི་བཀུར་དང་ངོ་བསྟོད། གང་ལ་སོང་ན་
འགྲོ་སྤྱད་རྟ་དང་། ཟ་རྒྱུ་ཤ འཐུང་རྒྱུ་ཆང་ཡིན་ལ། སྐྱེས་ཕོ་མོ་སུ་ཞིག་ཡིན་རུང་
མགོ་སྒུར་སྒུར་དང་ངག་ཞུམ་ཞུམ་བྱེད་པ་ལས་ངོ་རྒོལ་དང་ཁ་ལོག་སོགས་གཏན་
ནས་བརྒྱབ་མ་མྱོང་། དེར་བརྟེན་ཁོའི་སེམས་ལ་ཀུང་ཧྲེ་འདི་ནི་ཏང་གིས་ཁོ་ལ་
སྤྲད་པའི་སྒེས་གཞིས་ཡིན་པ་དང་། ཀུང་ཧྲེ་འདིའི་ནང་གི་མི་ཚང་མ་ནི་ཧྲུའུ་ཅི་
གཅིག་པུ་ལ་དབང་བའི་འབངས་མི་ཡིན་པར་སྙམ། རྒྱུ་མཚན་དེའི་དབང་གིས་
དུས་ཡུན་འདིའི་རིང་ལ་རང་ཉིད་ཧྲུའུ་ཅི་ཡིན་པའི་བསམ་བློ་དེས་ཁོ་ལ་ང་རྒྱལ་
དང་གཟི་བརྗིད་ཚད་མེད་གནང་བ་དང་། ཐ་ན་རང་གི་མིང་ལ་མཁར་བྱམས་
ཟེར་བའང་བརྗེད་པར་གྱུར་ཏེ་མའི་མངལ་ནས་ལྷུང་མ་ཐག་ཏུ་རང་གི་མིང་ལ་
ཧྲུའུ་ཅི་ཟེར་བར་སྙམ་ཞིང་། སྐབས་སྐབས་སུ་ཕ་ཡུལ་ལ་འཁོར་ཞིག་ཏུ་འགྲོ་ཚེ་
ཕ་མ་གཉིས་ཀྱིས་ཁོ་ལ་མཁར་བྱམས་ཞེས་བོས་ནའང་རྣ་ལ་མི་བདེ་བའི་ཚོར་བ་
སྐྱེས་པ་དང་། མི་ལ་ལས་ཧྲུའུ་ཅིའི་སྔོན་ལ་མཁར་བྱམས་བསྣན་ཏེ་འབོད་པའི་
སྐབས་སུའང་མི་བདེ་བའི་འདུ་ཤེས་ཤིག་སྐྱེས་འོངས། དེའི་ཕྱིར་ཁོས་རང་ཉིད་
ཧྲུའུ་ཅི་ཡིན་པ་ཤེས་པ་ལས་ཏང་ཡོན་ཡིན་པ་བརྗེད་པ་དང་། རང་ཉིད་དཔོན་པོ་
ཡིན་པ་ཤེས་པ་ལས་རྒྱལ་ཁབ་ཀྱི་ལས་བྱེད་པ་ཡིན་པའང་བརྗེད་འདུག་
ཡིན་ནའང་སྐབས་སྐབས་སུ་ཁོའི་སེམས་ལའང་རང་ཉིད་ཧྲུའུ་ཅི་མ་
བྱས་གོང་གི་གནས་ཚུལ་རྣམས་དྲན་འོངས་མོད། འོན་ཀྱང་དེ་དག་ལ་བསམ་
བློ་གཏོང་རིན་དང་ཕྱིར་འདང་རྒྱག་རིན་ཅི་ཡང་མེད་པར་ངལ་རྩོལ་པ་དཀྱུས་
སམ་
ཙིཏྟཾ 22
ཉྩ



བ
རྩྭ་ཐང་གི་ཉིན་ཐོ།
མ་ཞིག་གི་རྣམ་ཐར་ལས་མ་འདས་པས་གནས་ཚུལ་དེ་དག་ཡིད་ལ་དྲན་ཐེངས་
རེར་ཁོའི་སེམས་གཏིང་ནས་དགོད་ཤོར་བའམ་ཡང་ན་སྣ་ཤུ་བརྒྱབ་ནས་རང་གི་
རྣམ་རིག་དེ་འདས་དོན་ལ་བསམ་བློ་གཏོང་བ་ནས་ཕྱིར་འཐེན་བྱེད་ཅི་ཐུབ་བྱས།
ཧྲུའུ་ཅི་མཁར་བྱམས་ལ་བྱས་རྗེས་མེད་ཟེར་ན་ག་ལ་འགྲིག ང་བརྒྱད་
ལོའི་དུས་ཟིང་གི་སྐབས་སུ་ཁོས་བཅིངས་འགྲོལ་དམག་ལ་ལམ་སྣེ་ཁྲིད་མྱོང་
བ་དང་། དེ་དུས་ཁོ་ནི་ཕོ་ལོ་བཅུ་དྲུག་ལོན་ཙམ་ཡིན་ཡང་སྙིང་དཔའ་ཞིང་བློ་
མཛངས་པ་དང་། རིག་པ་གྲུང་ལ་རྣམ་དཔྱོད་ཆེ་བ་ཞིག་ཡིན་པས་ཁོ་རང་ཕྱུགས་
འཚོ་བའི་རྫི་བོ་ཞིག་ནས་ལས་བྱེད་པའི་གྲས་སུ་ཞུགས་པ་དང་། རང་གི་གཅེན་
པོ་ཟིང་འཁྲུག་ལ་ཞུགས་སོང་ཞེས་ནག་ཉེས་ཐེར་འདོན་བྱས་པས་ཏང་ལ་ཞུགས།
སྐབས་སྐབས་སུ་ཁོས་གནད་དོན་དེ་དག་གི་སྐོར་ལ་བསམ་བློ་རེ་གཏོང་དུས་རང་
དབང་མེད་པར་གདོང་ཚ་ལམ་ལམ་དུ་གྱུར་པ་དང་བློ་འགྱོད་རེ་སྐྱེས་པའི་སྐབས་
ཀྱང་ཡོད་མོད། འོན་ཀྱང་གནད་དོན་དེ་ནི་ཞན་ཀྲང་ཝང་གཅིག་པུ་ལས་སུས་
ཀྱང་མི་ཤེས་ལ། སྟབས་ཡག་ནས་རང་གི་ནང་རྒྱུས་ལོན་པའི་མི་གཅིག་པོ་དེ་
ཡང་ད་ལྟ་མེས་རྒྱལ་ནང་ཁུལ་དུ་སོང་ཟིན་པས་དེ་ལ་རྩད་གཅོད་བྱེད་མཁན་སུ་
ཞིག་ཡོད། གལ་ཏེ་ཡོད་པའི་དབང་དུ་བཏང་ནའང་དེ་ནི་རང་གི་གཟི་བརྗིད་ཀྱི་
ལོ་རྒྱུས་ཡིན་པས་ཅི་ལ་སྐྲག དེའི་ཕྱིར་ལོ་འདི་འགའི་རིང་ལ་ཁོས་སྔས་མཐོན་པོ་
བཞག་སྟེ་གཉིད་སྐྱིད་པོ་ཁུག་པ་དང་། ཏང་གི་ཚབ་བྱས་ནས་གསར་བརྗེའི་བྱ་བ་
དང་ཐོན་སྐྱེད་ཀྱི་ལས་ཀར་བཀོད་འདོམས་དང་མགོ་ཁྲིད་བྱེད་ཀྱིན་ཡོད། །
ཡིན་ན་ཡང་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་
ཚོགས་ཐེངས་གསུམ་པའི་རྗེས་སུ་ཧྲུའུ་ཅི་མཁར་བྱམས་ཉིན་རེ་ལས་ཉིན་རེར་
སེམས་མི་བདེ་བར་གྱུར་པ་དང་། ཞག་རེ་ལས་ཞག་རེར་གཉིད་མི་ཁུགས་པའི་
ཉྩ 221 སྒྱུ



ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
སྣང་བ་ཞིག་སྐྱེས། ཁོའི་བསམ་པར། ཨ་ཁ། ད་ལྟའི་དུས་འདི་ང་ལ་འཚམ་པོ་རང་
མི་འདུག རང་ཉིད་གསར་བརྗེའི་བྱ་བར་ཞུགས་ནས་ལོ་ངོ་བཅུ་ཕྲག་ལྷག་སོང་
བའི་རིང་ལ་གསར་བརྗེ་དང་ཐོན་སྐྱེད་ཀྱི་བྱ་བར་མགོ་འཁོར་ནས་རིག་གནས་
ཤིག་སློབ་སྦྱོང་མ་བྱས་པ་དེ་ངའི་སྐྱོན་ཆ་ཆེན་པོ་ཞིག་རེད། ད་ནི་འགྱོད་ཀྱང་
འཕྱིས་སོང་། དེ་རིང་ནས་བཟུང་ངས་ནངས་སྔ་ལངས་དང་དགོང་འཕྱི་ཉལ་བྱས་
ནས་སློབ་སྦྱོང་ཞིག་བྱེད་དགོས། ང་རང་ད་དུང་ཕོ་ལོ་བཞི་བཅུའི་ནང་གི་དར་
མ་ཞིག་ཡིན་པས་སྐྱོན་ཆེན་པོ་རང་མི་འདུག་སྙམ། དེ་ནས་བཟུང་སྟེ་ཁོས་རང་
སྦྱོང་བྱེད་པའི་མགོ་བརྩམས། ཡིན་ན་ཡང་རིག་གནས་ཀྱི་རྨང་གཞི་ཧ་ཅང་ཞན་
སྟབས་མགོ་གང་ནས་འཛིན་དགོས་པའང་མི་ཤེས། སྐབས་རེར་བོད་ཡིག་གི་
ཚགས་པར་ཞིག་ཁྱེར་འོངས་ནས་ལྟ་བ་དང་། སྐབས་རེར་རྒྱ་ཡིག་གི་དུས་དེབ་
ཅིག་བཙལ་ཡོང་ནས་བཀླགས་ཀྱང་བློ་ལ་ཡར་བསྐྱེད་ཆེན་པོ་མ་བྱུང་སྟབས་ཁོ་
རང་ཡིད་ཐང་རྦད་དེ་ཆད་ནས་སློབ་སྦྱོང་ལས་དཀའ་བའི་ལས་ཀ་ལྕི་མོ་ཞིག་མི་
འདུག ཡིག་འཁྱོག་འགའ་ཤེས་པས་ཉི་མ་མི་འཁྱོལ་བ་མེད། ལྷག་པར་དུ་བོད་
ལ་ཤེས་ཡོན་ཅན་དེ་འདྲ་མང་བོ་མེད་པའི་ཁར་ཀུང་ཧྲེ་འདིའི་ནང་དུ་ཧྲུའུ་ཅི་
འཇོན་ཐང་དང་ལྡན་པ་ང་ཙམ་ཡིན་པས་ལོ་འགའ་རེར་ད་དུང་སེམས་བདེ་མོ་
བྱས་ནས་དཔོན་པོ་བྱས་ཆོག གལ་སྲིད་སྐབས་ཤིག་ལ་དཔོན་པོ་བྱེད་མ་ཐུབ་ན་
སྒོར་མོ་སྟོང་ཕྲག་འགའ་བླངས་ནས་ཕ་ཡུལ་དུ་འཚོ་བ་སྐྱིད་པོ་རོལ་པར་སོང་
ཆོག་སྙམ་སྟབས་བློ་མི་བདེ་བ་ནས་བདེ་བ་དང་། སེམས་མི་སྐྱིད་པ་ནས་སྐྱིད་པ།
གཉིད་མི་ཁུགས་པ་ནས་ཁུགས་པར་གྱུར། །
ཡིན་ནའང་ཧྲུའུ་ཅི་མཁར་བྱམས་ཀྱི་སེམས་ན་འགལ་བ་ཅི་ཡང་མེད་པ་
ནི་ག་ལ་ཡིན་ཏེ། སྐབས་རེར་ཁོ་ཤེས་ཡོན་དང་ཤེས་ཡོན་ཅན་ལ་དད་པ་སྐྱེས་པ་
222 ༄༅



རྩྭ་ཐང་གི་ཉིན་ཐོ། ཁུ་
དང་། སྐབས་རེར་ཁོས་ཤེས་ཡོན་དང་ཤེས་ཡོན་ཅན་ལ་ཕྲག་དོག་བྱེད་ཀྱིན་ཡོད།
དད་པ་སྐྱེས་པའི་སྐབས་སུ་ཁོའི་ངང་རྒྱུད་འཇམ་ཞིང་རང་བཞིན་ཞི་ཞིང་དུལ་
བར་གྱུར་ཏེ། རང་ལས་ཡོན་ཏན་ཅུང་ཆེ་བའི་བློ་བཟང་དང་ཕུན་ཚོགས་ལའང་
གནད་དོན་གྲོས་བསྡུར་དང་ལབ་གླེང་བྱེད་པ་ཡིན། ཕྲག་དོག་བྱེད་པའི་སྐབས་
སུ་ཁོའི་ངང་རྒྱུད་གཏུམ་ཞིང་སེམས་དོགས་སྣང་གིས་ཁེངས་ནས། བློ་བཟང་
དང་ཕུན་ཚོགས་ལའང་ཁ་ཡ་མི་བྱེད་པ་དང་འཁོན་སེམས་བཅངས། གཤིས་
ཀའི་ཐོག་གི་འགལ་བ་དང་བསམ་བློའི་ཐོག་གི་འགལ་བ་དེ་གཉིས་ཀྱིས་ཧྲུའུ་ཅི་
མཁར་བྱམས་ལ་སུས་ཀྱང་འགྲན་མི་ཕོད་པའི་མི་སྒམ་པོ་ཞིག་ཏུ་སྣང་བ་དང་།
ཀུང་ཧྲེའི་ལས་བྱེད་པ་གཞན་དག་ཁོ་ལ་སྐྲག་པའི་རྒྱུ་མཚན་ཡང་དེར་ཐུག་ཡོད།
དཔལ་ལྡན་ཡོང་བའི་སྐབས་དེ་ནི་ཧྲུའུ་ཅི་མཁར་བྱམས་ཤེས་ཡོན་དང་ཤེས་ཡོན་
ཅན་ལ་དད་པ་སྐྱེས་པའི་བསམ་བློ་ཤུགས་ཆེ་བའི་སྒང་ཡིན་པས་ཁོས་དགའ་
དགའ་སྤྲོ་སྤྲོའི་ངང་ནས་དཔལ་ལྡན་ལ་གསོལ་སྟོན་ཆུང་ཆུང་ཞིག་བཤམས་ནས་
དགའ་བསུ་བྱས་ཤིང་། རྩྭ་ཐང་ཁུག་ཀྱོག་འདི་ལྟ་བུ་ལ་སློབ་གྲྭ་ཆེན་མོའི་སློབ་མ་
ཞིག་ཡོང་བ་ནི་ངེས་པར་དུ་དགའ་སྤྲོ་སྐྱེ་འོས་པ་ཞིག་རེད་བསམས་པར་མ་ཟད།
འབྱུང་འགྱུར་རང་ཉིད་ཀྱི་བྱ་བ་དང་ལས་ཀ་སོགས་ཕྱོགས་གང་ཅིའི་ཐད་ལ་
རོགས་རམ་བྱེད་ཐུབ་ཀྱི་རེད། ཤེས་ཡོན་ཅན་དེ་ལྟ་བུ་རང་གི་སྙིང་ཉེ་བའི་ལག་
རོགས་ཤིག་ཏུ་གྱུར་ན་རང་ལ་ཤེས་ཡོན་མེད་པའི་སྐྱོན་ཆ་དེ་ཡང་འགེབས་ཐུབ་
ལ། སྐྱོན་ཆ་དེ་འགེབས་ཐུབ་པར་གྱུར་ན་ད་དུང་ལོ་འགའ་ཞིག་གི་རིང་ལ་ཧྲུའུ་
ཅིའི་དབང་ཆའང་མི་ཤོར་བས་ངེས་པར་དུ་མཐུན་སྒྲིལ་བྱེད་དགོས་སྙམ། ཡིན་
ནའང་ཧྲུའུ་ཅི་མཁར་བྱམས་ཀྱིས་དགའ་དགའ་སྤྲོ་སྤྲོའི་ངང་ནས་དཔལ་ལྡན་ལ་
གསོལ་སྟོན་བཤམས་ནས་སྣེ་ལེན་བྱེད་པའི་སྐབས་སུ་རང་ཆེ་རང་མཐོང་ཆེ་ལ།
ཉྩ 223 རྒྱུ



༩ ཀྲུང་གོའི་བོད་ཀྱི་དེང་རབས་ཐོལ་རིག་གཅེས་བཏུས།
དགུང་ཨ་སྔོན་གནམ་གྱི་ཆེ་ཆུང་དང་དམའ་རྒྱ་མཚོ་ཆེན་པོའི་ཟབ་ཁྱད་མི་ཤེས་
པའི་དཔལ་ལྡན་གྱི་གཏམ་དང་རྣམ་འགྱུར་དེས་ཧྲུའུ་ཅི་མཁར་བྱམས་ཀྱི་དད་
སེམས་དེ་སྐད་ཅིག་ཉིད་ལ་བཅོམ་སྟེ་ཤེས་ཡོན་དང་ཤེས་ཡོན་ཅན་ལ་ཕྲག་དོག་
བྱེད་པའི་བསམ་བློ་དེའི་མགོ་བརྩམས།
གསོལ་སྟོན་གྲོལ་རྗེས། ཁོས་དྲག་ཆས་ཀྱི་ལས་ཀ་གཉེར་མཁན་ཕུན་
ཚོགས་ཁྲིད་ནས་རང་ཁྱིམ་དུ་སོང་བ་དང་། ཇ་ཕོར་བ་གང་རེ་བླུགས་རྗེས། བཟོ་
བཀོད་ཤིན་ཏུ་ལེགས་པའི་ཆ་སྒམ་ཞིག་གི་ནང་ནས་ཨ་རག་ཤེལ་དམ་གང་དང་
ཤེལ་གྱི་ཆང་ཕོར་གཉིས་བླངས་ནས་འབོལ་ཁྲིའི་མདུན་གྱི་རྩི་སེར་པོ་བཏང་བའི་
ཅོག་ཙེའི་སྟེང་དུ་བཞག སྟོད་གོས་ཀྱི་ཁུག་མ་ལས་ཐ་མག་པད་མ་རྟོགས་ཅན་དེ་
བླངས་ནས་ཕུན་ཚོགས་ལ་རྐང་གཅིག་དང་རང་གིས་རྐང་གཅིག་ལ་མེ་བསྒྲོན་
རྗེས་གད་མོ་དགོད་བཞིན་དུ་ “དེ་རིང་གི་གསོལ་སྟོན་འདི་ཅི་འདྲ་ཞིག་བྱུང་སོང་
ངམ” ཞེས་དྲིས།
ཕུན་ཚོགས་ནི་ཧྲུའུ་ཅི་ལ་ཆ་རྒྱུས་ཧ་ཅང་ཆེན་པོ་ལྡན་པ་དང་། གཞན་
ཡང་ཁོ་གཉིས་ཀྱི་བར་གཉེན་ཚན་གྱི་འབྲེལ་བའང་ཕྲན་བུ་ཡོད་པའི་ཟེར་སྒྲོས་
ཡོད་པར་མ་ཟད། ནམ་རྒྱུན་དུ་གུས་ཞེན་ཆེ་ཞིང་མདངས་རྩིས་ལྡན་ལ། ཧྲུའུ་
ཅིའི་དོན་དུ་རྒྱུགས་ཟེར་ན་དམྱལ་བའི་འཕྲང་དང་། རྒྱོབ་ཟེར་ན་ཨ་ཕའི་མགོ་
ལའང་ཐེ་ཚོམ་མེད་པ་ཞིག་ཡིན་པས་ཧྲུའུ་ཅིས་གཏམ་དེ་འདྲི་སྐབས་ཁོས་ཚམ་
ཚོམ་ཅི་ཡང་མེད་པར “ར་མ་བྲག་སྟེང་ལ་དེད་ན་སྣང་བ་ཇེ་མཐོ་དང་། ཁྱི་སྐྱག་
མཆོད་མདུན་དུ་བཞག་ན་དྲི་ངན་ཇེ་འཐུལ་ཟེར་བ་དེ་ངོ་མ་རེད། དོ་དགོང་གི་
གསོལ་སྟོན་དེ་མ་གཞི་ནས་དགོས་པ་མེད་པ་ཞིག་རེད། ང་ཕུན་ཚོགས་ཕར་ཞོག
ཁྱེད་ཧྲུའུ་ཅི་ཡང་མིག་ནང་ན་མེད་པས་སྐམ་པོ་རྡོ་ཡིས་རྡུང་རྡུང་དང་། རློན་པ་
p 224



རྩྭ་ཐང་གི་ཉིན་ཐོ།
གྲི་ཡིས་གཅོད་གཅོད་མ་བྱས་ན་བརླག་འཁེལ་རྒྱུ་མ་རེད” ཟེར། །
“ཧིན...༌ལྟས་ངན་དེ་ཤེས་རྒྱ་ཆེན་པོ་འདུག རང་ལོ་ཉི་ཤུའི་ནང་
གི་གཞོན་ནུ་ཞིག་གིས་ཤེས་ཡོན་དེ་འདྲ་མང་བོ་ཞིག་ཇི་ལྟར་སྦྱངས་པ་ཡིན་ནམ།
ང་སློབ་གྲྭ་ཞིག་ལ་སོང་མ་མྱོང་བ་དེ་ཡང་སྐྱོན་ཆེན་པོ་ཞིག་རེད། ཡིན་ནའང་
ལྟས་ངན་དེ་ང་རྒྱལ་ཆེ་རྒྱུ་མང་དྲགས་སོང...” ཞེས་ཧྲུའུ་ཅི་མཁར་བྱམས་
ཀྱིས་བཤད་མཚམས་འདིར་སླེབས་པ་ན་གློ་བུར་དུ་ཚིག་མཚམས་བཞག་སྟེ་ཕུན་
ཚོགས་ལ་ཨ་རག་ཆང་ཕོར་གང་བཀྱགས་པ་དང་། དུས་མཚུངས་སུ་རང་གིས་ཀྱང་
ཆང་ཕོར་གཅིག་བླངས་ནས་ཕུད་གཏོར་གསུམ་བྱས་རྗེས་ཕུན་ཚོགས་ལ་ཐུངས་
ཟེར་བའི་བརྡ་ཞིག་སྤྲད་པ་དང་མཉམ་དུ་ཁོ་གཉིས་ཀྱིས་ཞབས་དག་བརྒྱབ།
“མ་གཞི་ངས་ཁོ་རང་གྲོགས་སུ་འགུག་འདོད་པ་ཡིན་ཀྱང་འདྲེ་དེའི་ཁ་ན་
གཏམ་སྦོམ་པོ་ཁོ་ན་མ་གཏོགས་ཅི་ཡང་མི་འདུག ཡིན་ནའང་ལྟས་ངན་དེའི་མིག་
གི་མདངས་དང་བཤད་པའི་གཏམ་ཐམས་ཅད་ངོ་མ་བདེན་པ་ཤ་སྟག་རེད། ཕལ་
ཆེར་ཁོས་ངའི་ཁོག་གི་སྙིང་ཡང་རིག་ཡོད་པ་འདྲ། རྒྱུ་མཚན་དེའི་དབང་གིས་ངས་
ཁོ་ལ་བསྟོད་པ་མི་བྱེད་ཀ་མེད་རེད། ཡིན་ནའང...”
“འདྲེ་དེ་ཡོན་ཏན་ཅན་ཞིག་ཡིན་ན་ཡང་དྲིན་ཅན་ལ་དྲིན་ལོག་དང་།
གཡང་ལུག་ལ་རྡོ་ཁ་བྱེད་མཁན་ཞིག་རེད། ཧྲུའུ་ཅི་ཁྱེད་གསར་བརྗེའི་བྱ་བར་
ཞུགས་ནས་ལོ་ངོ་བཅུ་ཕྲག་འགའ་སོང་གཤིས། ས་འདིའི་སྐྱེ་ཕོ་མོ་ཐམས་ཅད་
ཀྱིས་ཧུའུ་ཅི་མཁར་བྱམས་ཟེར་དུས་མགོ་སྒུར་སྒུར་དང་ངག་ཞུམ་ཞུམ་མི་བྱེད་
མཁན་སུ་ཡོད། དཔལ་ལྡན་ལྟ་བུ་གམ་དུ་ཉར་ན་ཧྲུའུ་ཅིའི་སྙན་གྲགས་ལ་ཡང་
གནོད་པ་ཡོད་པས་ངས་བལྟས་ན།”
“དེ་རེད། དེ་རེད། ཁོ་རྨེ་ཉག་ལ་འགྲོ་..༌རུ་ཆུགས།”
རོ 225 རྒྱུ



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
མཁར་བྱམས་ཧྲུའུ་ཅིས་དེ་ལྟར་གློ་བུར་དུ་ཐག་བཅད་པ་དང་། ཕུན་
ཚོགས་ཀྱིས་ཡིད་ཚིམ་པའི་ངང་འཐད་པའི་ལན་ལ་མགོ་བོ་ལྕོག་ལྕོག་བྱེད་ཀྱིན་
ཆང་ཕོར་སླར་ཡང་བཀྱགས་ཤིང་། རབ་རིབ་ཏུ་གྱུར་པའི་མིག་གི་མདངས་ལས་
གཡོ་སྒྱུའི་འོད་མོག་པོ་ཅིག་འཕྲོས་པ་དང་། དུས་མཚུངས་སུ་སྦྱོར་ངན་གྱི་བཀོད་
པ་ཞིག་ཁོག་ལ་ཤར་ཏེ “ཁོ་ངའི་ཞང་པོ་ཧུའུ་ཅི་མཁར་བྱམས་ཀྱི་མགོ་ལ་ཞོན་
རྒྱུ་ཟེར་ན་ངས་ཁོ་མི་མིན་ཁྱི་མིན་ཞིག་ཏུ་གཏོང་ཐག་ཆོད་ཡིན” ཟེར།
ནམ་གུང་ལ་སླེབས་ཀྱང་ཧྲུའུ་ཅི་མཁར་བྱམས་དང་ཕུན་ཚོགས་གཉིས་
ཀྱིས་མུ་མཐུད་དུ་ཨ་རག་འཐུངས། ད་ལྟའི་དུས་སུ་ཁོ་གཉིས་ཀྱིས་དཔལ་ལྡན་
བརྗེད་ཟིན་པ་དང་། གསོལ་སྟོན་ཐོག་བྱུང་བའི་གནས་ཚུལ་ཉམས་མི་དགའ་བ་
དེའང་ཡོངས་སུ་བརྗེད་ཟིན། གསལ་ལ་མི་གསལ་བའི་འབྲོག་ཁུལ་གྱི་གློག་སྒྲོན་
འོད་དམར་ཙག་གེར་འཕྲོ་བ་དེའི་འོག་ཏུ་ཧྲུའུ་ཅི་མཁར་བྱམས་གདོང་མདོག་
སྔར་ལས་ཀྱང་སྨུག་ཅིང་དམར་པོར་གྱུར་པ་དང་། མཚམས་དེར་མདང་དགོང་
སློབ་གྲྭའི་དགེ་རྒན་དཔལ་སྐྱིད་དང་དགའ་འཛོམས་བྱུང་བའི་གནས་ཚུལ་དེ་
ཡིད་ལ་དབང་མེད་དུ་ཤར་བས་སེམས་བདེ་ཞིང་ཡིད་ཚིམ་པའི་ངང་ནས་འགྱུར་
ཁུགས་དང་ལྡན་པའི་ལ་གཞས་འབྲུ་མི་གསལ་བ་ཞིག་སྣ་ཁུང་དུ་དྲངས་ནས་
ལེན་གྱིན་གདའ། ་་
ཕུན་ཚོགས་ལ་ཡང་རང་ཉིད་ཀྱི་གསང་བ་ཡོད་པ་དང་། ཀུང་ཧྲེའི་ཉེ་
འདབས་ཀྱི་སྦྲ་གུར་ནག་པོ་ཞིག་གི་ནང་ན་གཞོན་ནུ་མ་ཞིག་གིས་ད་དུང་གཉིད་
བཅག་ནས་རང་ཉིད་ལ་སྒུག་བཞིན་ཡོད་པའི་ཚུལ་དེ་དྲན་པས་མྱུར་བར་ཡར་
ལངས་ནས་འགྲོ་དགོས་བསམས་ཡོད། འོན་ཀྱང་ཧྲུའུ་ཅིའི་ལ་གཞས་ད་དུང་
བླངས་ཚར་མེད་པས་རེ་ཞིག་མི་སྒུག་ཀ་མེད་བྱུང་།
é 226



རྩྭ་ཐང་གི་ཉིན་ཐོ།
ཕུན་ཚོགས་ཀྱི་གཡོ་སྒྱུ།
སྟོན་ཟླ་བརྒྱད་པའི་འབྲོག་ཕྱོགས་ནི་ཇི་འདྲའི་མཛེས་ཤིང་ཡིད་དུ་འོང་
བ་ཞིག་རེད་ཨང་། དྲོ་ཞིང་འཇམ་ལ་འོད་སྟོང་འབར་བའི་ཉི་འོད་ཀྱི་འོག་ཏུ་མཚོ་
ཁྲི་ཤོར་རྒྱལ་མོ་ནི་དབང་སྔོན་ཞུན་མའི་སྙིང་བོ་བསྡུས་པའི་དྭངས་གསལ་གྱི་མེ་
ལོང་ཞིག་དང་འདྲ་བར་སྔོ་ཐིང་ཞིང་ཁུ་སིམ་མེར་གནས་འདུག རྩེ་མོ་སེར་པོར་
གྱུར་པའི་སྤང་ལྗོངས་དེ་ནི་རི་མོར་བཀོད་པའི་ས་གདན་ལྗང་སེར་ཞིག་དང་འདྲ་
བར་འཇམ་ལ་སྣུམ་ཤིག་གེར་འདུག རྩི་ཤིང་གི་ཕོན་པོའི་གསེབ་ཏུ་མིང་མི་ཤེས་
པའི་བྱ་དང་བྱིའུ་རྣམས་ཀྱིས་མགོ་བོ་ཀྲོང་ཀྲོང་བྱས་ནས་སྐབས་རེར་ཕར་འཕུར་
ཚུར་འཕུར་བྱེད་པ་དང་། སྐབས་རེར་སྙན་པའི་མགྲིན་རྔ་རྡུང་བར་བྱེད། བློ་ལྡན་
གྱི་རི་བོང་རྣམས་ཀྱང་ཅི་ཞིག་གིས་འདྲོག་མགོ་བསླངས་པ་ལྟར་དོགས་ཟོན་
མཐོན་པོའི་ངང་ནས་ཧལ་གྱིས་མཆོང་ལྡིང་བྱེད་ཅིང་། མཚོ་སྙིང་གི་ལྷོ་ཕྱོགས་སུ་
ཉ་གྲུ་ཞིག་ནག་ཡོར་ཡོར་གྱིས་རུས་སྦལ་གྱི་གོམ་འགྲོས་སློབ་པའི་ཚུལ་གྱིས་ཚུར་
འོངས་པ་དང་། མཚོ་འགྲམ་གྱི་བྱེ་མ་ཕང་ཕུང་བརྡལ་བའི་ཁྲོད་ན་རི་དྭགས་དགོ་
བའི་ཁྱུ་ཚོགས་ཤིག་རྔོན་པའི་མདེའུ་སྐད་ཐོས་པ་ལྟར་སྲོག་བསྡོས་ཀྱིས་མཆོང་
རྒྱུག་བྱེད་ཅིང་གདའ། །
དཔལ་ལྡན་རྨེ་ཉག་ལ་ཡོང་ནས་ཉིན་ཞག་འགའ་སོང་བ་དང་། མཛེས་
སྡུག་གི་ཡུལ་ལྗོངས་དང་། གཞུང་དྲང་གི་མི་དམངས། གཡང་དཀར་གྱི་ལུག་ཁྱུ།
རྨིག་བཞིའི་རྟ་མཆོག་དང་ནོར་གནག་གི་ཁྱུ་ཚོགས་རྣམས་ཀྱིས་ཁོའི་ཡིད་ལ་
དགའ་བ་དང་སྤྲོ་བ་ཚད་མེད་བྱིན། ཁོ་རྨེ་ཉག་ལ་སླེབས་དུས་སློབ་ཆུང་ལ་དབྱར་
© 227 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁའི་གུང་སེང་བཏང་ཟིན་ནའང་། སློབ་མགོ་བརྩམས་རྗེས་སློབ་ཁྲིད་ལེགས་པོ་
བྱེད་ཆེད་ཁོ་རང་སློབ་གྲྭའི་ཁང་བ་ཐབས་ཆག་ཅིག་གི་ནང་དུ་བསྡད་དེ་སློབ་
ཁྲིད་ཀྱི་གྲ་སྒྲིག་བྱས་པ་དང་། སྐབས་རེར་འདི་གའི་མང་ཚོགས་ཀྱི་རེ་བ་ལྟར་
བོད་ཀྱི་ལོ་རྒྱུས་བཤད་ཅིང་། མཚན་མོའི་དུས་སུ་འབྲོག་པའི་རུ་ནང་ལ་སོང་སྟེ་
འབྲོག་པ་ཚོར་སྒྲུང་དང་གནའ་གཏམ་ངོ་མཚར་ཅན་བཤད་ནས་དུས་འདའ་
བར་མཛད། ཁོའི་སེམས་ལ་ཁོ་རང་རྨེ་ཉག་ལ་མངགས་པ་འདི་བྱ་བའི་དགོས་
མཁོ་ཡིན་པ་དང་། བྱ་བའི་དགོས་མཁོ་ནི་རང་ཉིད་ཀྱི་བདེ་སྐྱིད་དང་རེ་འདུན་
ཡིན་པར་བསམས་ཡོད། དང་ཐོག་ཁོ་རང་ཀུང་ཧྲེའི་སློབ་གྲྭའི་ནང་དུ་བཞག་པ་
དེ་རྒྱུ་མཚན་གང་ཞིག་ཡིན་པའི་ཐད་ལ་བསམ་བློ་འཁོར་མེད་མོད། འོན་ཀྱང་
བསམ་བློ་ཞིབ་ཏུ་བཏང་ཚེ་འཁང་ར་དང་བསམ་འཆར་རྣམས་དེ་མ་ཐག་ཡལ་
བར་གྱུར་ཏེ་ཏང་གི་མི་རིགས་སློབ་གསོ་དང་། བོད་རིགས་ཀྱི་ཤེས་ཡོན་ལྡན་པའི་
མི་རབས་རྗེས་མ་སྐྱེད་སྲིང་བྱེད་ཐུབ་ན་ཡུལ་གང་དང་ས་གང་ནས་བསྡད་རུང་
གཟི་བརྗིད་ཅིག་རེད་སྙམ།
འབྲུག་མོ་དང་ཁོ་གཉིས་ནི་ཞེ་མཐུན་པའི་གྲོགས་པོ་ཡིན་ན་ཡང་ཁོ་རང་
འབྲོག་ཕྱོགས་སུ་ཡོང་བའི་རྗེས་སུ་ཁོ་མོའི་བསམ་བློ་ལ་འགྱུར་ལྡོག་འབྱུང་བཞིན་
པ་དང་། སྔར་གྱི་བརྩེ་དུངས་དེ་ཡང་རིམ་གྱིས་མག་མོག་ཏུ་འགྱུར་བཞིན་ཡོད་པ་
ཤེས་ཐུབ་ཡོད། འོན་ཀྱང་ཁོའི་སེམས་ལ་དེ་འདྲའི་སྡུག་བསྔལ་ཆེན་པོ་ནི་མ་སྐྱེས།
ཡིན་ན་ཡང་ཁ་སང་གི་འབྲུག་མོའི་ཡི་གེ་དེར་བལྟས་ན་ཁོ་མོ་ལ་ཡང་གདེང་
ཚོད་དེ་འདྲ་མེད་པ་དང་། ད་དུང་དཔལ་ལྡན་ལ་བརྩེ་དུངས་བཟུང་ཡོད་པ་ཤེས་
ཐུབ། དེར་བརྟེན་ཁོས་འབྲུག་མོ་ལ་ཡིག་ལན་ཞིག་བསྐུར་པ་དང་། རབ་ཡིན་ན་
བརྩེ་དུངས་ཀྱི་མདུད་པ་ཇེ་དམ་དུ་གཏོང་རྒྱུ་དང་། དེ་མིན་ན་ཁོ་མོ་ཞིབ་འཇུག་
223 རྒྱུ



ཧ
རྩྭ་ཐང་གི་ཉིན་ཐོ།
སློབ་མར་རྒྱུགས་མ་འཕྲོད་བར་དུ་འབྲེལ་བ་དེ་རྒྱུན་འཁྱོངས་བྱེད་རྒྱུའི་རེ་འདུན་
བཏོན་པ་རེད། དེས་མི་ཚད་ཁོས་འབྲུག་མོ་ལ་སྐབས་བབ་ཀྱི་འཚོ་བའི་གནས་
ཚུལ་སོགས་ཀྱང་ཞིབ་ཏུ་བྲིས་ཤིང་། ཉིན་རེའི་ཟས་ཐུན་གསུམ་པོ་ཨ་ཁུ་དབང་
ཕྱུག་ཚང་ནས་ཟ་བ་དང་། སློབ་གྲྭའི་ནང་དུ་སློབ་ཁྲིད་ཀྱི་གྲ་སྒྲིག་བྱེད་བཞིན་
ཡོད་པ། སྐབས་རེར་འབྲོག་པ་མང་ཚོགས་ལ་སྒྲུང་དང་གནའ་གཏམ་ལོ་རྒྱུས་ཁ་
འཐོར་རེ་བཤད་པའི་ཚུལ་སོགས་ཀྱང་ཁོ་མོར་ལབ་པ་རེད། ཁོའི་འཚོ་བའི་ཐད་
དཀའ་ངལ་ངེས་ཅན་རེ་ཡོད་ན་ཡང་ཁྱད་དུ་གསོད་མི་ཐུབ་པ་མེད་ཅིང་། ལྷག་
པར་དུ་ཨ་ཁུ་དབང་ཕྱུག་བཟའ་ཚང་གཉིས་པོ་ཁོ་ལ་བྱམས་ཤིང་བརྩེ་བས་སེམས་
མི་སྐྱིད་པ་ཅི་ལ་ཡོད།
ཨེ། དཔལ་ལྡན་ཡ་དཔལ་ལྡན། ཁྱེད་ནི་ངོ་མ་ཡིད་སེམས་དྲང་བའི་ཕོ་
གསར་ཞིག་རེད། ཨ་ཁུ་དབང་ཕྱུག་ཚང་གི་བཟའ་མི་རྣམས་ཁྱེད་ལ་ཤ་ཚ་ཞིང་
སྙིང་ཉེ་ན་ཡང་། ཨ་ཁུ་དབང་ཕྱུག་ཚང་ལ་བུ་མོ་ལྷ་སྒྲོན་ཟེར་བ་ཞིག་ཡོད་པ་དེ་
ཁྱེད་ཀྱིས་མ་མཐོང་ངམ། རབ་ཡིན་ན་ཁོ་མོ་ལ་ཁ་ཡ་མ་བྱས་པས་དགའ། ཁྱེད་
རང་ཨ་ཁུ་དབང་ཕྱུག་ཚང་ལ་ཟ་མ་ཟ་རུ་འགྲོ་བའི་བཀོད་པ་དེ་ནི་ཕུན་ཚོགས་
ཀྱི་གཡོ་ཐབས་ཤིག་ཡིན་པ་ཁྱེད་ཀྱིས་མ་ཤེས་སམ། ཡིན་ན་ཡང་ལྷ་སྒྲོན་ལ་ཁ་ཡ་
མ་བྱས་ནའང་ག་ལ་འགྲིག ཉིན་རེའི་ཟས་ཐུན་གསུམ་པོ་ལྷ་སྒྲོན་གྱི་ལག་བརྒྱུད་
ནས་ཟ་དགོས་པ་མ་ཡིན་ནམ། ཕུན་ཚོགས་ཀྱི་གཡོ་ཐབས་དེ་ནི་ཇི་འདྲའི་ངམ་
གནག་པ་ཞིག་རེད་ཨང་། ཁྱེད་ཀྱི་འཚོ་བའི་ཁོར་ཡུག་ཏུ་ཕུན་ཚོགས་ཀྱིས་གླ་བོ་
འཛིན་པའི་རྙི་དང་བྱིའུ་འཛིན་པའི་གཟེབ་ཅིག་ལྐོག་ཏུ་འཕངས་ཡོད་པས་ཁྱེད་
ཀྱིས་ངོ་མ་ཡིད་གཟབ་གཟབ་བྱས་ན་བཟང་། །
ཉིན་ཞག་གི་ཕྲེང་བ་འགའ་ཞིག་ཕྱིན་ཟིན། རྗེ་ཉག་རྩྭ་ཐང་དུ་དུད་འགྲོའི་
ཉྩ 229



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྐད་ལས་གྲག་རྒྱུ་མེད་མོད། འོན་ཀྱང་། ཀུང་ཧྲེའི་ར་བའི་ནང་དུ་དཔལ་ལྡན་དང་
ལྷ་སྒྲོན་གཉིས་ཀྱི་གཏམ་འདྲ་ཆགས་པོ་མང་བོ་གླེང་གིན་འདུག ཡིན་ན་ཡང་
གཏམ་དང་མི་ཁ་དེ་དག་མི་ཉུང་ཤས་ཤིག་གི་ཁྲོད་ན་མ་གཏོགས་གླེང་གི་མེད་
ལ། ཐ་ན་དྲུང་ཡིག་བློ་བཟང་གིས་ཀྱང་གོ་མ་ཐུབ། ཧྲུའུ་ཅི་མཁར་བྱམས་ཚིག་པ་
ཟ་བ་དང་ཁོང་ཁྲོ་ལངས་པ་ལའང་ཁག་མི་འདུག ཁོས་དཔལ་ལྡན་དང་ལྷ་སྒྲོན་
གཉིས་ཀྱི་འབྲེལ་བ་དེ་ཤེས་རྗེས་སྙིང་རླུང་སྟོད་ལ་འཚངས་པ་དང་། དེ་ནི་ཤིན་
ཏུ་མི་འོས་པའི་གནས་ཤིག་ཏུ་བརྩིས་ཏེ་དྲུང་ཡིག་བློ་བཟང་དཔལ་ལྡན་འབོད་དུ་
མངགས་པ་རེད།
ཁུངས་ལུང་མེད་པའི་གཏམ་དེ་ཀུང་ཧྲེའི་ར་བའི་ནང་དུ་ཁྱབ་བཞིན་པའི་
སྐབས་དེར་དཔལ་ལྡན་ལ་འབྲུག་མོའི་ཡི་གེ་ཞིག་འབྱོར་བྱུང་། ད་ཐེངས་ཀྱི་ཡི་
གེ་དེ་ནི་ཡི་གེ་སྔ་མ་རྣམས་དང་མི་འདྲ་བ་འདི་ལྟ་སྟེ།
འ
སྙིང་ནས་ཡང་ཡང་དྲན་པའི་བློ་མཐུན་དཔལ་ལྡན་ལགས།
དུས་ཡུན་ཅུང་རིང་བོ་ཞིག་ལ་ངས་ཁྱེད་ལ་འཕྲིན་ཡིག་མ་བསྐུར་པས་ང་ལ་
འཁང་སེམས་བཅངས་ཡོད་ཤས་ཆེ། ཡིན་ནའང་ངའི་ཞག་གསུམ་གྱི་རྨི་ལམ་དེ་ཁྱེད་
དང་སྐད་ཅིག་ཙམ་ལའང་བྲལ་མ་མྱོང་། ད་ལྟ་ངའི་སེམས་ནི་འགལ་འདུའི་ཕུང་བོ་
སྤུངས་པ་དང་འདྲ་ཞིང་། ཞིབ་འཇུག་སློབ་མར་རྒྱུགས་སྤྲོད་པའི་སྤོབས་པའང་ཡོངས་
སུ་ཉམས་པར་གྱུར། རྒྱུ་མཚན་ནི་ངས་མ་བཤད་ནའང་ཁྱེད་ཀྱིས་ཤེས་གསལ་ལྟར་
རེད། ཤེས་བྱའི་རྨང་གཞི་ཞན་པའི་བུ་མོ་ང་ལྟ་བུས་ཞིབ་འཇུག་སློབ་མར་རྒྱུགས་སྤྲོད་
རྒྱུ་ཟེར་བ་ནི་འདབ་གཤོག་མ་རྫོགས་པའི་བྱིའུ་ཕྲུག་གིས་ནམ་འཕང་གཅོད་རྒྱུ་ཟེར་
བའི་དཔེ་དང་འདྲ། ལྷག་པར་དུ་ངའི་འཚོ་བའི་ཁོར་ཡུག་གི་ཕོ་གསར་རྣམས་ཀྱིས་ང་
23



རྩྭ་ཐང་གི་ཉིན་ཐོ།
ལ་ཁ་ཡག་དང་ངོ་དགའ་བྱས་ནས་སེམས་དཀྲུག་གིན་ཡོད་པས་ངའི་བློ་བདེ་ལ་འབབ་
དཀའ། སྤྱིར་ཡང་དགའ་རོགས་ངེས་གཏན་ཞིག་མེད་ན་མི་མང་གི་ཁ་ནས་ཀྱང་ཐར་
དཀའ་བས་ངས་རང་གི་སྔོན་ཆད་ཀྱི་བསམ་བློ་དང་ཕྱིན་ཅི་ལོག་པའི་འདམ་ཀ་མི་བྱེད་
ཀ་མེད་བྱུང་། མ་གཞིར་གཏམ་འདི་ཁྱེད་ལ་སྨྲ་བའི་སྤོབས་པ་ལར་ནས་མེད་མོད། འོན་
ཀྱང་། བསམ་བློ་བཞི་གསུམ་བཅུ་གཉིས་བཏང་མཐར་གཏམ་འདི་ངེས་པར་བཤད་པའི་
དགོས་པ་ཆེ་བས་ཡིག་ཆུང་འདི་བྲིས་ཏེ་ཁྱེད་ལ་བསྐུར་པ་ཡིན། བསམ་བློའི་བརྩེ་དུངས་
ལ་འགྱུར་བ་གཏོང་རྒྱུ་ནི་སྡུག་བསྔལ་གྱི་རྒྱུ་འབའ་ཞིག་ཡིན་པ་དང་། སྙིང་གི་དགའ་
རོགས་ཤིག་གངས་དཀར་སེམས་ཀྱི་ཁང་བཟང་ནས་ཕྱིར་ཕུད་རྒྱུ་ནི་དེ་བས་ཀྱང་སྡུག་
བསྔལ་གྱི་རྒྱུ་ཞིག་རེད་མོད། འོན་ཀྱང་ཚེ་སྔོན་མའི་ལས་དབང་ཟེར་ནའང་འདྲ། བུ་
མོ་ངའི་སེམས་རྒྱུ་ཟེར་ནའང་འདྲ། གང་ལྟར་ད་ལྟ་ངའི་བརྩེ་དུངས་ལ་འགྱུར་བ་བཏང་
ཚར་བ་དང་། སྙིང་གི་དགའ་རོགས་ཀྱང་སེམས་ཀྱི་ཁང་བཟང་ནས་མི་འདོད་བཞིན་དུ་
ཕྱི་རུ་ཕུད་ཟིན་པས་ཁྱེད་རང་སེམས་སྡུག་གི་རྒྱ་མཚོར་མི་ལྷུང་བར་མཛོད། ད་ཐེངས་
ཀྱི་འདམ་ཀ་འདིས་ང་ལ་སྐྱིད་སྡུག་གང་སྟེར་གྱི་གདེང་ཚོད་ལར་ནས་མེད་ཀྱང་། ཁོ་
མོའི་ལུས་པོ་ནི་ཉི་མ་དོན་གྲུབ་ལ་དབང་ཟིན་པས་ཁོའི་རྗེས་སུ་མི་འབྲངས་ཀ་མེད་རེད།
ཡིན་ན་ཡང་ཐོག་དང་པོར་རང་གི་སེམས་ཀྱི་འདུན་མ་བཅོལ་སའི་གྲོགས་པོ་ནི་ཚེ་
གང་བོར་བརྗེད་ཐབས་མེད་ལ། བྱ་འཕུར་མི་ཤེས་གཤོག་སྣེ་བྲག་ལ་ཐོགས་ཞེས་པའང་
འཇིག་རྟེན་འདིའི་དཔེ་ཞིག་རེད། དེས་ན་སུ་ལའང་ངན་ཁག་འགེལ་རྒྱུ་མེད་པས་ཡུན་
ནས་ཡུན་དུ་བདེ་བར་སྨོན།
འབྲུག་མོ་ནས།
231 ཉྩ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
འབྲུག་མོའི་ཡི་གེ་འདི་ནི་ཕུན་ཚོགས་ཀྱི་གཡོ་སྒྱུ་ལ་ཞབས་འདེགས་བྱེད་
པའི་གསོས་སྨན་དུ་གྱུར་པ་དང་། དཔལ་ལྡན་གྱི་སྙིང་མགོ་གཅོག་བྱེད་ཀྱི་ཐོ་
བ་ལྟ་བུར་གྱུར། ཨ་ཙི། འཇིག་རྟེན་འདིའི་ཐོག་ན་བཅོས་མ་མ་ཡིན་པའི་བརྩེ་
དུངས་ཡོད་ཤོས་ཆེ་ཡང་། རང་རང་གི་ཁེ་ཕན་དང་ཐོབ་ཤོར་གྱི་གནད་ལ་ཐུག་
དུས་ལྷད་མ་འདྲེས་པའི་བསམ་པའི་བརྩེ་དུངས་དེ་ཡང་གཞན་དབང་དུ་གྱུར་
འགྲོ་བ་དང་། གཞན་དབང་དུ་གྱུར་ཟིན་པའི་བརྩེ་དུངས་དེ་ནི་བརྩེ་དུངས་ངོ་མ་
ཞིག་ཏུ་བརྩི་རུང་ངམ།
དཔལ་ལྡན་གྱི་གནས་བབ།
དཔལ་ལྡན། ཞིང་པ་དཀྱུས་མ་ཞིག་གི་ཁྱིམ་ནས་སྐྱེས་པའི་དཔལ་ལྡན།
ཕོ་ལོ་ཉེར་བརྒྱད་རིང་གི་འཚོ་བའི་བགྲོད་ལམ་ནི་ཇི་འདྲའི་ཀྱག་ཀྱོག་ཆེ་བ་
ཞིག་རེད་ཨང་། ཆུང་ངུའི་དུས་སུ་ཕ་གཡར་གྱི་སྡང་སྡུག་མྱངས་པ་དང་། ལོ་
ན་བཅུར་སོན་དུས་ད་དུང་ཀ་ཁའི་མགོ་རྔ་ཙམ་ཡང་མི་ཤེས། ཡིན་ནའང་ཆུང་
ངུའི་དུས་ནས་བརྩོན་སེམས་ཆེ་ལ་ཨུ་ཚུགས་ལྡན་པ་ཞིག་ཡིན་པས་རང་གི་ཨ་
ནེ་ཆབ་ཆ་ན་དགེ་རྒན་བྱེད་བཞིན་ཡོད་པ་དེའི་དྲུང་དུ་སོང་ནས་ཡི་གེ་འབྲི་
ཀློག་སྦྱངས་པ་དང་། ཕོ་ལོ་ཉེར་ལྔའི་ཐོག་མཚོ་སྔོན་མི་རིགས་སློབ་གྲྭ་ཆེན་མོར་
སློབ་གཉེར་བྱེད་པའི་སྐལ་བ་མངོན་སུམ་དུ་ཤར་ཞིང་། སྤྱི་ལོ1982ལོའི་སྟོན་
ཀར་སློབ་གྲྭ་ཆེན་མོ་ལས་ཐོན་པ་རེད། སྦྱངས་འབྲས་ཁྱད་དུ་འཕགས་པའི་རྐྱེན་
གྱིས་ལས་ཁུངས་ཆེ་ཁག་དུ་མ་ཁོ་ལེན་དུ་ཡོང་བ་དང་། ཁོ་རང་ཡང་གྲོང་ཁྱེར་
གྱི་ལྷ་ཡུལ་ལྟ་བུའི་འཚོ་བ་ལ་རོལ་འདོད་ཤིན་ཏུ་ཆེ་མོད། འོན་ཀྱང་འཇོན་ཐང་
232 རྒྱུ



རྩྭ་ཐང་གི་ཉིན་ཐོ། ཁུ་
ཅན་ཀྱི་ཨ་མ་དང་དབང་ཐང་ཅན་གྱི་ཨ་ཕ་ཡོད་པའི་སློབ་གྲོགས་ཚོ་ཡང་གྲོང་
ཁྱེར་དུ་འདུག་འདོད་ཤིན་ཏུ་ཆེ་ཕྱིར། ཞིང་པ་དཀྱུས་མ་ཞིག་གི་ཁྱིམ་ནས་སྐྱེས་
པའི་དཔལ་ལྡན་ནི་འུར་རྡོ་ཞིག་དང་འདྲ་བར་མཐོ་སྒང་གི་འབྲོག་ཕྱོགས་སུ་
འཕངས་པ་རེད། སྔ་མོ་ནས་ངོ་ཤེས་ཤིང་བརྩེ་དུངས་ཀྱི་མདུད་པས་དམ་པོར་
བཅིངས་པའི་འབྲུག་མོས་ཐབས་བརྒྱ་ཇུས་སྟོང་གི་སྒོ་ནས་ཁོ་རང་གྲོང་ཁྱེར་དུ་
འཇོག་རྩིས་བྱས་ཀྱང་། ཁོ་ཚོའི་ལས་ཁུངས་ཀྱི་དཔོན་པོ་དབང་ཆེན་ལའང་རང་
གི་བཀོད་པ་ཡོད་པས་འབྲུག་མོའི་ངལ་བ་འབྲས་མེད་དུ་གྱུར། ད་དེ་ཚོ་གསང་
དོན་མི་འདུག ས་ཟད་ན་རྡོ་ལྷང་ལ་འབུད་པའི་དཔེ་ལྟར་འབྲུག་མོས་ཡི་གེའི་
ནང་དུ་བཤད་པའི་ཉི་མ་དོན་གྲུབ་ནི་ཁོ་ཚོའི་ལས་ཁུངས་ཀྱི་དཔོན་པོ་དབང་
ཆེན་གྱི་བུ་རེད། ངོ་མ་སློབ་གྲྭ་ཆེན་མོའི་སློབ་མ་ཞིག་འབྲོག་ཕྱོགས་ཀྱི་ལུང་བ་
ཁུག་ཀྱོག་ཅིག་གི་དགེ་རྒན་དུ་མངགས་པ་ནི་དངོས་ཡོད་གནས་ཚུལ་ལ་ཀུ་རེ་
རྩེ་བ་ཞིག་མ་ཡིན་ནམ། ཉིན་དེར་འབྲུག་མོས་དོར་ཟིན་པའི་དཔལ་ལྡན་དྲུང་
ཡིག་བློ་བཟང་དང་མཉམ་དུ་ཀུང་ཧྲེའི་ནང་དུ་ཡོང་བ་ན། ཧྲུའུ་ཅི་མཁར་བྱམས་
ཀྱིས་ཁོ་རང་འུ་ཐུག་པའི་སྟེང་ལ་སྡུག་ཐུག་ཏུ་བཅུག དང་ཐོག་ཧྲུའུ་ཅི་མཁར་
བྱམས་ཀྱིས་འཛུམ་ཞིག་བསྟན་ནས་དཔལ་ལྡན་ལ་ཁྲེལ་དགོད་བྱས་པ་དང་།
རིམ་གྱིས་ངོ་གནག་ནས་ཟུར་ཟ་བྱས་ཤིང་། མཇུག་མཐར་སྐད་ངན་དང་སྦྲགས་
ཏེ། “ཧིན། སློབ་གྲྭ་ཆེན་མོའི་སློབ་མ། ཡོན་ཏན་ཡོད་པའི་མཁས་པ། རྒྱལ་ཁབ་
ཀྱི་ལས་བྱེད། མི་དམངས་ཀྱི་དགེ་རྒན། ང་རྒྱལ་ཅན་གྱི་དཔལ་ལྡན་ཁྱོད་ཀྱིས་
མགོ་ཐོག་ན་གནམ་དང་རྐང་འོག་ན་ས་མ་གཏོགས་མེད་བསམ་ཨེ་ཡོད” ཟེར།
དཔལ་ལྡན་གྱིས་ཧྲུའུ་ཅིར་ཅི་ཡང་མི་སྨྲ་བར་བསྡད་པ་དང་། ཡིད་ལ་དེ་
རིང་ཡང་ཧྲུའུ་ཅི་ཆང་གིས་བཟི་ཡོད་པ་འདྲ་སྙམ།
238



ཀྲུང་གོའི་བོད་ཀྱི་དེང་རབས་སྒྲོལ་རིག་གཅེས་བཏུས།
“དེ་རིང་ནས་བཟུང་ཁྱོད་ལ་ལས་ཀ་གཞན་ཅི་ཡང་མེད། ཁྱོད་ཀྱིས་འཚོ་
བའི་ཐོག་གི་སྐྱོན་ཆ་ཐམས་ཅད་འཁོད་པའི་ངོས་ལེན་ཡི་གེ་ཞིག་ཕྲིས།”
“འཚོ་བའི་ཐོག་གི་སྐྱོན་ཆ།”
“འཚོ་བའི་ཐོག་གི་སྐྱོན་ཆ་ཙམ་དུ་མ་ཟད། ཆབ་སྲིད་ཐོག་གི་སྐྱོན་ཆ་
ཡོད་ནའང་མཉམ་དུ་འབྲི་དགོས།”
“ཆབ་སྲིད་ཐོག་གི་སྐྱོན་ཆ་ལྟ་ཞོག་ང་ལ་འཚོ་བའི་ཐོག་གི་སྐྱོན་ཆའང་
བཤད་རྒྱུ་མེད།”
“ཧིན། རྣམ་འགྱུར་མི་ལེགས་ན་ཆད་པ་ལྗིད་མོ་གཅོད་རྒྱུ་ཡིན” ཟེར་
དུས། ཧྲུའུ་ཅིའི་གདོང་ཡོངས་རྫོགས་དམར་པོ་ཁྲག་ལྟར་གྱུར་པར་མ་ཟད། སྐེ་རྩ་
ཐམས་ཅད་ཀྱང་འབུར་དུ་ཐོན་པ་དང་། དཔྲལ་བ་ནས་རྔུལ་ཆུ་ཡང་ཞམ་ཞམ་དུ་
འཛུམ་ཡོང་།
ཚུལ་དེར་དཔལ་ལྡན་ཅི་བྱ་གཏོལ་མེད་དུ་གྱུར་པ་དང་། རེ་ཞིག་ཁོའི་ངོ་
གདོང་ཡང་དམར་པོར་གྱུར་ནས་ཚ་ཤུར་ཤུར་གྱི་ཚོར་སྣང་ཞིག་བྱུང་།
སྐབས་དེར་ཧུའུ་ཅི་མཁར་བྱམས་ལག་པ་རྒྱབ་ལག་བཅོས་ཏེ་ཕྱིར་སོང་
ཞིང་། དེ་ནས་ཡུད་ཙམ་སོང་རྗེས་གཞན་གྱི་སྡུག་བསྔལ་གྱི་ས་གཞིའི་སྟེང་ལ་
རང་གི་བདེ་སྐྱིད་ཀྱི་རྐང་སྟེགས་འཇོག་པའི་ཕུན་ཚོགས་ཀྱིས་དགའ་བའི་ཉམས་
དང་བཅས་ཏེ་ཚུར་འོངས་ནས “ཧུའུ་ཅི་བཙན་པོ་ཟེར་བ་ངོ་མ་རེད། ཁྱོད་ལ་ཅི་
ཉེས། སྐྱོན་ཡོད་ན་མགྱོགས་པོར་ཁས་ལོངས། ཧྲུའུ་ཅི་ལ་ཕོག་ཐུག་བཏང་ན་རང་
སྡུག་རང་གིས་ཉོ་བ་ལས་འོས་མེད” ཟེར།
ཉིན་ཤས་སོང་བའི་རྗེས་སུ། ཀུང་ཧྲེའི་སེམས་བཟང་བའི་བློ་མཐུན་གཞན་
དག་དང་སེམས་ནག་པའི་ཕུན་ཚོགས། དཔལ་ལྡན་ལ་གདུང་སེམས་བཅངས་
ཉྩ 234 སྒྱུ



རྩྭ་ཐང་གི་ཉིན་ཐོ། ལ་
པའི་དྲུང་ཡིག་བློ་བཟང་སོགས་ཀྱིས་བཟང་སྐུལ་དང་ངན་སྐུལ་ཡང་ཡང་བྱས་
མཐར། དང་ཐོག་ཁོས་ཧྲུའུ་ཅི་མཁར་བྱམས་ཀྱིས་འཚོ་བའི་ཐོག་གི་སྐྱོན་ཆ་ཟེར་
བ་དེ་ཧ་མ་གོ་ཡང་། ད་གཟོད་ལྷ་སྒྲོན་དང་ཁོ་གཉིས་ཀྱི་འབྲེལ་བའི་གནད་དོན་
དེ་ཡིན་པ་གཞི་ནས་རྟོགས་སོང་།
ཨ་ཙི། གཏམ་དང་མི་ཁ། ཇི་འདྲའི་འཇིགས་སྐྲག་ཆེ་བའི་ཐ་སྙད་ཅིག་
རེད་ཨང་། མིའི་རིགས་ཀྱིས་རང་གིས་རང་ཉིད་དམར་གསོད་བྱེད་པའི་མདའ་
མདུང་མཚོན་ཆ་བགྲང་ལས་འདས་པ་ཞིག་བཟོ་བསྐྲུན་བྱས་པར་མ་ཟད། ད་
དུང་རང་གི་གྲོགས་པོ་དང་། རང་གི་སྤུན་ཟླ། རང་གི་བློ་མཐུན་གྱི་ལ་རྒྱ་དང་
རྐང་ལག་འཁྱིག་བྱེད་ཀྱི་འཆིང་ཐག་འདི་ལྟ་བུ་ཞིག་ཀྱང་གསར་གཏོད་བྱས་
ཡོད་པ་རེད། གལ་སྲིད་ལྷོ་འཛམ་བུ་གླིང་ལས་གཞན་པའི་ཤར་ལུས་འཕགས་
གླིང་དང་། བྱང་སྒྲ་མི་སྙན། ནུབ་བ་ལང་སྤྱོད་སོགས་ནའང་འགྲོ་བ་མི་ཡི་རིགས་
ཡོད་པར་ངེས་ན། ང་ཚོ་ལ་ཁྲེལ་དགོད་དང་ཟུར་ཟ་བྱེད་པར་འགྱུར། གཏམ་
གསོང་བོར་སྨྲ་བ་གླེན་པ་དང་བློ་གཡོ་སྒྱུ་ཆེ་བ་སྒམ་པོར་བརྩི་བའི་འབྲོག་པའི་
རྩྭ་ཐང་འདིར་རྨོངས་མུན་གྱི་ཤེས་རིག་ཤིན་ཏུ་དར་ཁྱབ་ཆེ་ནའང་། དེ་དག་ནི་
ཕུན་ཚོགས་ལྟ་བུའི་མི་ཉུང་ཤོས་ཤིག་གི་ཐར་ལམ་བགྲོད་པའི་ཐེམ་སྐས་དང་
སྟོང་ཉིད་བསྒོམ་པའི་གདམས་ངག་ཅིག་རེད། གདམས་ངག་འདི་ཤེས་ན་གཡོ་
སྒྱུའི་ཐེམ་སྐས་བརྒྱུད་ནས་དབང་གྲགས་ཀྱི་ཞིང་ཁམས་སུ་སླེབས་ཐུབ་པ་དང་།
ས་དང་པོ་ནས་བཅུ་པའི་བར་དུའང་བདེ་བླག་ཚེགས་མེད་དུ་ཐར་ཐུབ། དཔལ་
ལྡན་གྱིས་གནས་ལུགས་དེ་ཤེས་རྗེས་བསམ་བློའི་གོ་རྟོགས་ཀྱང་སྔར་ལས་ཇེ་
མཐོར་སོང་སྟེ་རང་སྐྱོན་ཁས་ལེན་གྱི་ཡི་གེ་བྲིས་པ་འདི་ལྟ་སྟེ།
ཉྩ 235 @



|
རས་
བམ་
ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
གུས་པར་འོས་པའི་ཧྲུའུ་ཅི་མཁར་བྱམས་མཆོག་ལ་ཆེད་གསོལ།
ཁོ་བོ་རྟོགས་པ་ཤིན་ཏུ་དམན་པའི་ཕྱིར་ཁྱེད་རང་ཏང་གི་སྤྲུལ་སྐུ་ཡིན་པ་དང་། ད་
ལྟ་སོ་སྐྱེས་ཕལ་བའི་གཟུགས་ཀྱིས་འབྲོག་ཕྱོགས་ཀྱི་སློག་པ་གྱོན་པའི་སྐལ་ལྡན་གདུལ་
བྱ་རྣམས་ཀྱི་འགྲོ་དོན་མཛད་བཞིན་ཡོད་པ་གཏན་ནས་མ་ཤེས་པས་ཁྱེད་ཀྱི་སྤྱན་སྔར་
བསགས་པའི་སྡིག་པ་ཐམས་ཅད་མཐོལ་ལོ་བཤགས། སྤྱིར་ཁོ་བོ་ནི་ལས་ངན་ཞིག་ཡིན་
པས་ངན་སོང་གསུམ་གྱི་གནས་ནས་ལོ་ངོ་མང་བོར་སྡིག་སྒྲིབ་སྦྱངས་ཀྱང་ལས་གང་བྱས་
ཐམས་ཅད་སྡིག་པ་ལས་དགེ་བའི་རྒྱུར་གྱུར་པ་འགའ་ཡང་མེད། བསྐལ་པ་རྫོགས་ལྡན་གྱི་
དུས་སྐབས་འདིར་ཁྱེད་ཀྱི་ཐུགས་རྗེའི་ལྕགས་ཀྱུས་ཁོ་བོ་དམྱལ་ཁམས་བཅོ་བརྒྱད་ལས་
ཡར་དྲངས་ཏེ་ཤིན་ཏུ་སྐྱིད་ཅིང་བདེ་བའི་གནས་སུ་བཀོད་པ་ལ་ཐུགས་རྗེ་ཆེ་ཞུ།
ད་ཆ་ཁོ་བོ་སློབ་གྲྭ་ཆེན་མོ་ལས་ཐོན་ཏེ་ཡངས་ཤིང་རྒྱ་ཆེ་བའི་འབྲོག་ཕྱོགས་སུ་
མི་རབས་རྗེས་མ་སྐྱེད་སྲིང་བྱེད་པའི་མི་དམངས་ཀྱི་དགེ་རྒན་ཞིག་ཏུ་གྱུར་པས། དེ་ནི་
ཇི་འདྲའི་རླབས་ཆེན་གྱི་ལས་འགན་ཞིག་རེད་ཨང་སྙམ་སྟེ་ཉིན་མོར་སློབ་མ་རྣམས་ལ་
ནན་ཏན་གྱིས་སློབ་ཁྲིད་དང་རིས་མེད་ཀྱིས་གཅེས་སྐྱོང་བྱས་པ་དང་། མཚན་མོའི་དུས་
སུ་འབྲོག་པའི་སྦྲ་ནང་དུ་སོང་སྟེ་འབྲོག་པ་རྒན་གཞོན་རྣམས་ལ་སྒྲུང་དང་གནའ་གཏམ་
མང་བོ་བཤད་པར་མ་ཟད། མི་རིགས་འདི་ཆབ་སྲིད་དང་དཔལ་འབྱོར་གྱི་ཕྱོགས་ནས་ཡར་
ལངས་བྱེད་དགོས་ན་ངེས་པར་དུ་རིག་གནས་དང་ཚན་རིག་སྦྱོང་དགོས་པའི་གལ་ཆེན་
གྱི་རང་བཞིན་ཡང་བཤད་པ་ཡིན། ཁྱེད་ཀྱིས་ཁོ་བོར་འཚོ་བའི་ཐོག་གི་སྐྱོན་ཚེ་དང་ཆབ་
སྲིད་ཐོག་གི་སྐྱོན་ཆ་ཞེས་སྐྱོན་འཛུགས་གནང་བ་ནི་གཟུགས་མེད་གྲིབ་མ་དང་མི་དཀར་
ལ་ཞྭ་ནག་གཡོགས་པ་ཞིག་ལགས་ན་ཁོ་བོས་ཇི་ལྟར་ངོས་ལེན་བྱེད་དགོས་པའང་མི་ཤེས་
པར་འདུག ཁུངས་ལུང་མེད་པའི་སྐྱོན་ཞིག་དོན་མེད་དུ་རྒྱབ་ལ་འཁུར་དགོས་དོན་ཅི་ཡོད།
གལ་ཏེ་འཁུར་དགོས་པའི་དབང་དུ་བཏང་ནའང་མི་རྣམས་ཀྱི་མིག་ལ་བདེ་བ་དང་རྒྱབ་ལ་
© 23
ཉྩ



ལ་
རྩྭ་ཐང་གི་ཉིན་ཐོ། རྒྱུན
རན་པ་ཞིག་ཡིན་ན་བཤད་འོས་པ་ཞིག་རེད།
ཅེས་བྲིས་ཏེ་ཕུན་ཚོགས་ལ་སྤྲད། དེས་ཡི་གེ་ཁ་ཕྱེ་ནས་བལྟས་རྗེས “སྤྱིར་
ན་ངོས་ལེན་གྱི་ཡི་གེ་བྲིས་པ་བཟང་མོད། འོན་ཀྱང་ཡི་གེ་འདིའི་ནང་དུ་ལྷ་སྒྲོན་
གྱི་མིང་མེད་པས་ངས་བལྟས་ན་ཧུའུ་ཅི་ཡིད་ཚིམ་རྒྱུ་མ་རེད” ཟེར། དེར་དཔལ་
ལྡན་གྱིས་ཀྱང་གཏམ་དེ་བདེན་པར་གོ་ནས་སྐྱོན་བརྗོད་ཡི་གེ་དེའི་མཇུག་ཏུ་
སླར་ཡང་ཚིག་འདི་དག་བསྣན། །
ལྷ་སྒྲོན་ནི་གཞུང་རྒྱུད་ཤིན་ཏུ་དྲང་བའི་བསིལ་ལྡན་ལྗོངས་ཀྱི་བུ་མོ་ཞིག་སྟེ། མཁུར་
ཚོས་དམར་བ་དང་། སྣའི་གཟེངས་མཐོ་བ། སྐྲ་ཡི་ལན་བུ་གནག་པ། ལུས་ཀྱི་སྐྱེ་གཟུགས་
ཕྲ་བ། ངང་རྒྱུད་འཇམ་པ། སྤྱོད་ལམ་བཟང་བ། ཁྲེལ་དང་ངོ་ཚ་ལྡན་པ་ཞིག་ཡིན་པས་གལ་
སྲིད་ཧྲུའུ་ཅི་མཆོག་ནས་གཉེན་སྦྱོར་གནང་སྐྱོང་འཚལ་ན་ཁོ་བོ་ལ་བསམ་འཆར་ཅི་ཡང་
མེད་དོ།།
ཕུན་ཚོགས་ཀྱིས་དེ་མཐོང་ནས་དོན་མ་གོ་ཡང་ལྷ་སྒྲོན་གྱི་མིང་བྲིས་ཡོད་
པ་མཐོང་འཕྲལ་དགའ་བ་དང་སྤྲོ་བས་བརྟས་ཏེ “ཁྱོད་ངོ་མ་ཤེས་ཡོན་ཅན་ཟེར་
བ་རེད། དེང་ཕྱིན་ཆད་ལྷ་སྒྲོན་ལ་མ་འགྲོགས། བློ་ཧུའུ་ཅི་ལ་གཏོད་དང་ཁེ་ཕན་
ཆེན་པོ་ཡོད” ཟེར།་
ངོ་མ་ཧྲུའུ་ཅི་ལ་བློ་གཏད་ན་ཁེ་ཕན་མི་ཉུང་བ་ཞིག་ཡོད་ངེས་རེད།
སྐབས་དེར་ཕུན་ཚོགས་ཀྱིས་ཧྲུའུ་ཅི་མཁར་བྱམས་གདན་དྲངས་ནས་ཡོང་བ་
དང་། དཔལ་ལྡན་གྱི་རང་སྐྱོན་ངོས་ལེན་ཡི་གེ་དེར་བསྔགས་བརྗོད་ཡང་ཡང་
བྱས་པ་ན། ཧྲུའུ་ཅི་མཁར་བྱམས་ཀྱང་དགའ་བ་འབུམ་གྱིས་མྱོས་ཏེ “དཔལ་ལྡན།
ངེད་ཚང་ལ་འགྲོ། ངེད་ཚང་ལ་འགྲོ། ཕོ་གསར་མོ་གསར་ཚོ་ལ་ཁག་ཅི་ཡོད། ང་
ཧྲུའུ་ཅི་རྒད་པོ་ལ་ཡང་གསང་བའི་དོན་དག་མང་བོ་ཡོད” ཟེར།
ཉྩ 237 རྒྱུ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
དཔལ་ལྡན་ཁོང་འཛུམ་ཞིག་ལངས་ནས “ཧྲུའུ་ཅི་ཡང་དེ་འདྲ་ཞིག་ཡིན་
ནམ” ཟེར་བཞིན་འགྲོ་གྲབས་བྱེད་སྐབས། ཀུང་ཧྲེའི་ར་སྐོར་ནང་དུ་གློ་བུར་དུ་
པེ་ཅིན་རྟགས་ཅན་གྱི་རླངས་འཁོར་ཆུང་ཆུང་ཞིག་ཡོང་སྟེ་བསྡད་པ་དང་། དེ་
མུར་རླངས་འཁོར་ཆུང་ཆུང་དེའི་ནང་ནས་རྫོང་རྩ་འཛུགས་པུའུ་ཡི་པུའུ་ཀྲང་
གཞོན་པ་བློ་ལྡན་སར་བབས་ཏེ་ཐོག་མར་ཁོ་ཚོ་ཚང་མར་ལག་འཇུས་རེ་བཏང་
ཞིང་། དེ་རྗེས་ཀོ་ཁུག་གྲུ་བཞི་མ་ཞིག་གི་ནང་ནས་ཡི་གེ་ཞིག་བླངས་ཏེ་ཧྲུའུ་ཅི་
མཁར་བྱམས་ལ་སྤྲོད་བཞིན་གདོང་དཔལ་ལྡན་ལ་ཕྱོགས་ཏེ “བློ་མཐུན་དཔལ་
ལྡན་ལགས། ཉེ་ཆར་རྩ་འཛུགས་ཀྱིས་གྲོས་བསྡུར་ཐག་གཅོད་བྱས་ཏེ་ཁྱེད་ཀྱི་
ལས་གནས་སྤར་ཏེ་ལས་འགན་ལྕི་ཙམ་ཞིག་ཕྲག་ཏུ་བཞག་ཡོད་པས་དེ་རིང་ང་
དངོས་སུ་ཁྱེད་རང་བསུ་བར་ཡོང་བ་ཡིན། ཉིན་ཤས་རྗེས་སུ་ཁྱེད་རང་ཕྱིར་ཡོང་
སྟེ་ལས་ག་རྩིས་སྤྲོད་བྱ་ཆོག” ཅེས་བཤད། མཁར་བྱམས་ཀྱི་གདོང་ལས་གློ་བུར་
དུ་མི་དགའ་བའི་མདངས་ཤིག་ཕྱུང་སྟེ ་ཉིན། དཔལ་ལྡན་རྩ་འཛུགས་ཀྱིས་ཐག་
བཅད་པ་ལྟར་སོང་ཆོག་མོད། ཡིན་ན་ཡང་ཁོའི་ཚབ་ཉན་པའི་ཤེས་ཡོན་ཅན་ཞིག་
མངགས་ཡོང་དགོས” ཞེས་ཁ་ཞེ་མི་མཐུན་པའི་གཏམ་དེ་བཤད། དེར་བློ་ལྡན་
གྱིས “དོན་དེ་ང་ཚོས་རྗེས་སུ་གྲོས་བསྡུར་བྱས་ཆོག” ཅེས་ཟེར་བཞིན་རླངས་
འཁོར་གྱི་ཕྱོགས་སུ་ཆས། ཧྲུའུ་ཅི་མཁར་བྱམས་ནི་ཡིད་མི་དགའ་བར་གྱུར་པའི་
ཁར་སེམས་མི་བདེ་བ་ཡང་བྱུང་སྟེ་འཚུབ་ཆ་ལང་བཞིན་པུའུ་ཀྲང་བློ་ལྡན་ཡང་
ཡང་བཀག་མོད། འོན་ཀྱང་ཁོ་རང་ཞག་སྡོད་མི་བྱེད་པ་ཕར་ཞོག ཇ་དཀར་ཡོལ་
གང་ཡང་མ་འཐུངས་པར་དཔལ་ལྡན་ཁྲིད་ནས་རྫོང་མཁར་ལ་ཆས་སོ། །
སངས་
(1988ལོའི《བོད་ཀྱི་རྩོམ་རིག་སྒྱུ་རྩལ》དེབ་གསུམ་པ་ལས་བདམས)
ས་ལས་བར་
ཊྛ 238 རྒྱུ



རྩྭ་ཐང་གི་ཉིན་ཐོ། ཐུན་
ཐོག་མའི་བརྩེ་དུངས།
ཆབ་འགག་རྡོ་རྗེ་ཚེ་རིང་།
ངས་བལྟས་ན་མི་ཚེ་ཟེར་བ་འདི་ནི་བཟང་ངན་གཉིས་ཀྱི་རྩིད་སྐུད་ཆ་
གཅིག་མཉམ་དུ་བསྒྲིལ་བའི་ཐག་པ་ལྟ་བུ་ཞིག་དང་། ཡང་ན་དགའ་སྐྱོ་གཉིས་ཀ་
ལྷན་ཅིག་ཏུ་འདྲེས་པའི་ཟློས་གར་ལྟ་བུ་ཞིག་རེད། ངའི་མི་ཚེ་འདིར་མཚོན་ནས་
བཤད་ན། བཟང་སྐུད་གཡས་སུ་གྲིམས་པ་དང་ངན་སྐུད་གཡོན་དུ་གྲིམས་འདུག་
པའི་ཐག་པ་དེའི་སུམ་ཆའི་གཅིག་ལྷག་བསྒྲིལ་ཚར་ཡོད་པ་དང་། ཡང་ན་དགའ་
སྐྱོ་གཉིས་ཀ་ལྷན་ཅིག་ཏུ་འདྲེས་པའི་ཟློས་གར་དེའི་སུམ་ཆའི་གཅིག་ལྷག་
འཁྲབ་སྟོན་བྱས་ཚར་ཡོད་པར་མ་ཟད། ང་ནི་ཁྱིམ་ཆུང་མ་དང་བུ་བུ་མོ་ཡོད་པའི་
མི་ཞིག་ཡིན་པས། ད་ལྟ་དགོང་མོའི་གཉིད་སྐྱིད་པོ་དང་ཉིན་མོའི་ཟས་ཞིམ་པོའི་
བདེ་སྐྱིད་འཚོ་བ་ལོངས་སུ་སྤྱོད་པ་ལས། འདས་དོན་གྱི་གནས་ཚུལ་དང་གཞོན་
དུས་ཀྱི་བྱ་བ་ཐམས་ཅད་ལ་འདང་བརྒྱབ་ནས་ཕྱིར་དྲན་བྱེད་དགོས་དོན་མེད་
མོད། ཡིན་ན་ཡང་། ངའི་སེམས་གསང་བའི་མགྲོན་ཁང་ནང་དུ་དུས་ནམ་ཡང་
འདས་དོན་གྱི་མགྲོན་པོ་ཆ་རྒྱུས་ཅན་ཞིག་གཞི་འདུག་བྱས་ཡོད་པ་དེ་བཙན་
ཤེད་ཀྱིས་སྒོ་ལ་དེད་ཀྱང་མི་འགྲོ་བ་འདི་ནི། ངའི་སེམས་ནས་ད་རུང་འདས་པའི་
དོན་འདིར་ཞེ་ཆགས་ཤིག་ཡོད་པ་ཡིན་ནམ། ཡང་ན་ངའི་ལུས་སྟེང་དུ་བྱུང་བའི་
འཇོག་མེད་ཁྲེལ་མེད་ཀྱི་བྱ་སྤྱོད་དེར་འགྱོད་བཤགས་བྱས་པ་གང་ཞིག་ཡིན་པ་
ཉྩ 239%



_ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
ང་རང་གིས་ཀྱང་བཤད་མི་ཤེས་མོད། གང་ལྟར་བྱས་ཀྱང་ངའི་ཀླད་པའི་ནང་
དུ་འདས་པའི་དོན་དེ་ནམ་ཡང་བརྗེད་མི་ཐུབ་པས། དེ་རིང་ཁ་མ་ངོ་མ་ཤོག་གུ་
དཀར་པོའི་ཐོག་ལ་ཡི་གེ་ནག་ཆུང་བྲིས་ཏེ་ཁྱེད་ཀློག་པ་པོ་རྣམས་ཀྱི་འདྲེན་བྱེད་
མིག་གི་ལམ་དུ་ཕུལ་པ་ཡིན།
གཅིག
དོན་ལྔ་ལོའི་དབྱར་གཞུང་ང་རྫོང་དགེ་རྒན་སློབ་སྦྱོང་འཛིན་གྲྭར་ཞུགས་
པ་ཡིན། ཉིན་ཞིག་གི་དགོང་མོར་མི་དམངས་ཟློས་གར་ཁང་དུ་རིག་རྩལ་ཚོགས་
པས《བཀྲ་ཤིས་བདེ་ལེགས》ཞེས་པ་ལ་སོགས་པའི་བོད་རིགས་ཀྱི་ཞབས་བྲོ་ཐུང་
ཐུང་དུ་མ་འཁྲབ་སྟོན་བྱེད་ཀྱིན་ཡོད་ལ། སློབ་གྲོགས་ཕག་དོན་གྱིས་པ་སེ་ཞིག་
བྱིན་པས་ང་རང་དགའ་སྤྲོའི་ངང་ནས་ཟློས་གར་ཁང་དུ་སོང་བ་ན། ཨ་ཙི། ངའི་
རྐུབ་སྟེགས་སྟེང་དུ་མོ་ལོ་དྲུག་གསུམ་བཅོ་བརྒྱད་ཡས་མས་ཀྱི་བུ་མོ་གཞོན་ནུ་
མ་ཞིག་བསྡད་ཡོད་དེ། ཕར་བལྟས་ཚོད་ཀྱིས་རྒྱ་རིགས་བུ་མོ་ཞིག་ཡིན་པ་འདྲ།
སྐབས་དེར་ཞབས་བྲོ་འཁྲབ་སྟོན་བྱེད་པར་དུས་ཚོད་རིང་བོ་མེད་སྟབས་མང་
བོ་མང་བོར་འདང་རྒྱག་ཁོམ་མེད་པས། ང་ཁོ་མོའི་ལོགས་སུ་སོང་ནས་རྒྱ་སྐད་
ཀྱིས “བློ་མཐུན། འདི་ངའི་རྐུབ་སྟེགས་ཡིན་པ་འདྲ” ཟེར་བ་ལ། ཁོ་མོས་མགོ་བོ་
ཡར་བཀྱགས་ཏེ་ངའི་གདོང་ལ་གཅིག་བལྟས་པ་དང་། ཡང་རྒྱབ་ཕྱོགས་སུ་འཁོར་
ནས་རྐུབ་སྟེགས་དེའི་རྒྱབ་ངོས་ཀྱི་ཨང་གྲངས་ལ་ཞིབ་ལྟ་བྱས་རྗེས། “འོ། ཁྱོད་
རང་དགོངས་པ་མ་ཚོམ” ཞེས་རྒྱ་སྐད་ཀྱིས་ལན་སྟེར་བཞིན་དེའི་འགྲམ་གྱི་རྐུབ་
སྟེགས་གཅིག་གི་ཐོག་ཏུ་མར་ཙོག ཁོ་མོའི་རྒྱ་སྐད་ཀྱི་སྒྲ་གདངས་ལ་ཉན་ཚེ་
* 24
རྒྱུ



རྩྭ་ཐང་གི་ཉིན་ཐོ། ལ་
བོད་རིགས་གཞོན་ནུ་མ་ཞིག་ཡིན་པ་གསལ་བོར་ཤེས་ཐུབ་པས། ངས་བོད་སྐད་
ཀྱིས “ཨ་རོག ཁྱོད་ལས་ཁུངས་གང་གི་ཡིན” ཞེས་དྲིས་པ་ལ། ཁོ་མོ་ཡ་མཚར་
བའི་ཚུལ་གྱིས “ཁྱོད་བོད་རིགས་ཤིག་ཡིན་ནམ” ཞེས་དྲིས་བྱུང་། ངས་ཡིན་
པའི་ལན་ལ་མགོ་བོ་གུག་གུག་བྱས་པ་ན། ཁོ་མོ་ཡང་དོགས་མི་བདེ་བའི་ངང་
ནས་མགོ་བོ་བྲང་གར་སྨད་དེ་སྐད་གདངས་དམའ་ཞིང་ངག་སྒོ་འཇམ་པོས། “ང་
བལ་འཐག་བཟོ་གྲྭའི་ཡིན” ཟེར། དེ་ནས་ངས་སེམས་ལ་བལ་འཐག་བཟོ་གྲྭའི་
ཡིན་ཚེ། ཕྱི་བལྟས་མཛེས་ཀྱང་དོན་དུ་ལག་ལ་ལྕགས་ཁེམ་བཟུང་ཞིང་རྒྱབ་ཏུ་སླེ་
བོ་ཁུར་ནས་ལས་ཀ་བྱེད་མ་འདོད་པར་འོངས་པའི་ཡིག་རྨོངས་པ་ཞིག་ཡིན་རྒྱུ་
རེད་སྙམ་སྟེ། སྐད་ཀྱི་གདངས་ལས་རང་ཉིད་མཁས་པ་ཞིག་ཡིན་པའི་ཚུལ་གྱིས་
འདི་སྐད་དུ།
“འོ། རེད་རེད། འོ་ན་ཁྱོད་ཀྱི་མིང་ལ་ཅི་ཞིག་ཟེར། ཕ་ཡུལ་གང་གི་
ཡིན།”
“ངའི་མིང་ལ་དཔལ་མོ་ཟེར། ཕ་ཡུལ་སྐྱིད་ལུང་གི་ཡིན།
དཔལ་མོ། འོ...“ངས་གོ་མྱོང་།”
“ཁྱོད་ཀྱིས་ཇི་ལྟར་གོ་མྱོང་།”
“བཟང་ས་དང་གྲོགས་པོ་ཚོའི་ཁ་ནས་གོ་མྱོང་།”
“བཟང་ས...“འོ་ན་ཁྱོད་ཀྱི་མིང་ལ་ཅི་ཞིག་ཟེར། ལས་ཁུངས་གང་གི་
ཡིན།”
“ངའི་མིང་ལ་ནོར་བུ་ཟེར། དོན་བཞི་ལོར་དགེ་ཐོན་སློབ་གྲྭ་ནས་མཐར་
ཕྱིན་རྗེས། ཁྱུང་དམར་སློབ་ཆུང་གི་དགེ་རྒན་ཞིག་ལ་འདུག་ཁུལ་བྱས་ཡོད།”
“ད་ཐེངས་ཁུལ་ཐོག་ལ་ཡོང་དོན་ཅི་ཡིན།”
ཉྩ241 $



s
_ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
“རྫོང་དགེ་རྒན་སློབ་སྦྱོང་འཛིན་གྲྭའི་ཐོག་ལ་ཡོང་བ་ཡིན།”
“ཁྱོད་ཚོ་དགེ་རྒན་ཚང་མ་སློབ་གྲྭ་མང་བོར་སོང་མྱོང་ཞིང་རིག་གནས་
ཤེས་བྱ་ཡོད་པའི་མི་ལས་ཅན་ཏག་ཏག་རེད།”
“ཁྱོད་སློབ་གྲྭར་སོང་མ་མྱོང་ངམ།”
“སློབ་ཆུང་ནས་མཐར་ཕྱིན་རྗེས་རྒྱུ་རྐྱེན་གཞན་པའི་དབང་གིས་སློབ་གྲྭ་
གཞན་པར་འགྲོ་མ་ཐུབ།”
“ཁྱོད་ད་དུང་ལོ་ཆུང་ཡིན་པས་རང་གིས་རང་སྦྱོང་བྱས་ན།”
“ཁ་ཕྱོགས་འགྲོ་ཕྱོགས་སྟོན་པའི་དགེ་རྒན་ཞིག་མེད་པར་ཚོད་ཚོད་ལ་
རང་སྦྱོང་བྱས་ཀྱང་ཡོན་ཏན་འབྱོར་མི་ཐུབ་པ་རེད། ངས་ཀྱང་ལོ་ཁ་ཤས་རིང་ལ་
རང་སྦྱོང་ཞིག་བྱེད་ཁུལ་བྱས་མོད། དོན་དུ་ཡོན་ཏན་འབྱོར་ཡོད་མེད་དོ་དགོང་
རྐུབ་སྟེགས་ཀྱི་ཨང་གྲངས་ནོར་བ་འདི་ཙམ་གྱིས་ཀྱང་ཤེས་ཐུབ་པས.....”
“དེ་མ་རེད། རྐུབ་སྟེགས་ཀྱི་ཨང་གྲངས་ནོར་བ་ཙམ་གྱིས་མི་ཞིག་ལ་ཡོན་
ཏན་ཡོད་མེད་ཤེས་ག་ལ་ཐུབ། ཁྱོད་ལ་ངོ་མའི་རིག་གནས་སློབ་འདོད་ཡོད་ཚེ།
བརྩོན་འགྲུས་ཀྱི་ས་བོན་བཏབ་ན། ཡོན་ཏན་གྱི་འབྲས་བུ་སྨིན་ངེས་རེད། དེའི་མི་
ཚད.....”
“དི་རི་རི་རི...” སྙན་ཞིང་འཇེབས་པའི་ཅོང་སྐད་ཅིག་གིས་དཔལ་
མོ་ངེད་གཉིས་ཀྱི་ཁ་བརྡའི་མཚམས་རང་ཤུགས་སུ་བཅད་སོང་། དེ་ནི་འཁྲབ་
སྟོན་གྲ་སྒྲིག་གི་ཅོང་བརྡ་ཡིན་པ་འདྲ། དཔལ་མོ་ཞེས་པའི་མིང་འདི་ངས་ཀྱང་
བཟང་ས་དང་སློབ་གྲོགས་དུ་མའི་ཁ་ནས་གོ་མྱོང་སྟེ། ལ་ལས་བཤད་ན་དཔལ་
མོ་ནི་བལ་འཐག་བཟོ་གྲྭའི་ནང་གི་བུ་མོ་གཞོན་ནུ་མ་རྣམས་ཀྱི་གཙུག་རྒྱན་
ལྟ་བུ་ཡིན་ཏེ། བྱད་བཞིན་སོགས་གང་གི་ཕྱོགས་ནས་ཀྱང་ཁོ་མོར་དོ་ཟླ་བྱེད་
* 242



པ་བསམ་
རྩྭ་ཐང་གི་ཉིན་ཐོ། ཉམ་
མཁན་མེད་པས། སྤྱི་ཚོགས་སྟེང་གི་ཕོ་སར་ཚོས་ཁོ་མོའི་མིང་ལ “ཚབ་ཆའི་མེ་
ཏོག” བཏགས་ཡོད་ཟེར། ལ་ལས་བཤད་ན་དཔལ་མོ་ནི་མི་གང་ཡིན་ལ་མིག་
གིས་མི་ལྟ་ཞིང་གཏམ་གང་ཡིན་རྣ་ལ་མི་འབབ་པའི་སྣང་བ་མཐོ་ཞིང་གྲུབ་
རྒྱགས་ཆེ་བའི་བུ་མོ་ཞིག་རེད་ཟེར། ཡང་ལ་ལས་བཤད་ན་དཔལ་མོ་ནི་མི་ལ་ཆེ་
ཆུང་ཡོད་པའི་བུ་མོ་ཡ་རབས་ལྷུན་ཆགས་ཤིག་ཡིན་ཞེས་བཤད་སྲོལ་འདྲ་མིན་
དུ་མ་ཡོད་པས། ངས་ཀྱང་དོ་དགོང་གི་གོ་སྐབས་བཟང་བོ་འདི་བེད་སྤྱད་ནས་ཁོ་
མོའི་ཡག་མོ་སྒོ་དང་ངག་ཚིག་སྒོ་སོགས་ལ་མཉམ་བཞག་པ་ཡིན། ངས་བལྟས་ན་
དཔལ་མོའི་ཡག་མོ་སྒོ་དང་སེམས་བསམ་པ་ནི་བུ་མོ་གཞན་པ་རྣམས་ཀྱི་ཡག་མོ་
སྒོ་དང་སེམས་བསམ་པ་ལས་ཁྱད་པར་ཅན་ཞིག་ཡིན་པ་ཁོ་ཐག་རེད། ཇི་མ་ཇི་
བཞིན་བཤད་ན། དཔལ་མོའི་གཟུགས་ཀྱི་རིང་ཐུང་ཚད་དང་རན་པ་ཞིག་ཡིན་
ལ། བྱ་སྒོང་གི་དབྱིབས་གཟུགས་ཅན་གྱི་བཞིན་རས་ལ་དཀར་དམར་གཉིས་ཀྱི་
མདངས་ལྡན་ཞིང་། འགྲམ་པའི་གཡས་གཡོན་གཉིས་ལ་མཛེས་ཀོང་ཆུང་ཆུང་
ཆ་གཅིག་ཡོད་པས་ཁོ་མོའི་ཡག་མོ་སྒོ་སྔར་ལས་ཇེ་ཡག་ལ་སོང་ཡོད་པ་དང་།
གནག་ཅིང་སྟུག་པའི་སྨིན་མ་དང་རིང་ཞིང་གསལ་བའི་སྤྱན་དཀྱུས་ལས་ཀྱང་
ཡིད་དུ་འོངས་པ་ཞིག་ནི། དགོད་མ་འཛུམ་གྱི་སྒེག་ཉམས་བཅོས་མིན་དུ་མངོན་
འདུག་པའི་མིག་འབྲས་གཉིས་ཡིན་ལ། དེ་གཉིས་ལས་ཁོ་མོ་ནི་ཡ་རབས་སྤྱོད་
བཟང་གི་ལས་ལ་གོམས་ཡོད་པའི་བུ་མོ་རྒྱུད་འཇམ་གཞུང་དྲང་ཞིག་ཡིན་པ་
ཤེས་ཐུབ་པ་དང་། ད་རུང་ཁོ་མོའི་ཚིག་གི་དོན་དང་ལུས་ཀྱི་རྣམ་འགྱུར་དག་
ལས་ཀྱང་། ཁོ་མོ་ནི་མི་ལ་ལས་བཤད་པ་ལྟར་མི་གང་ཡིན་ལ་མིག་གིས་མི་ལྟ་
ཞིང་གཏམ་གང་ཡིན་རྣ་བར་མི་འབབ་པའི་གྲབ་རྒྱགས་ཅན་གྱི་བུ་མོ་ཞིག་མིན་
པ་གསལ་བོར་ཤེས་ཐུབ་པར་མ་ཟད། དེ་ལས་ཁོ་མོ་ནི་བསམ་རྒྱ་ཆེ་ལ་མིག་རྒྱང་
243



，
ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
རིང་བ། གཤིས་རྒྱུད་དྲང་ཞིང་བརྩོན་འགྲུས་ལྡན་པ། མ་འོངས་འཚོ་བ་དང་རང་
གི་མདུན་ལམ་བཅས་ལ་རེ་བ་ནན་མོ་ཡོད་པའི་བུ་མོ་ཡ་རབས་ཤིག་ཡིན་པ་ཤེས་
ཐུབ་ལ། ཁྱད་པར་དུ་ཁོ་མོའི་ལུས་སྟེང་དུ་གཞན་ཡིད་དབང་མེད་འཕྲོག་འགྲོ་
བའི་སྟོབས་ཤུགས་བཤད་མི་ཤེས་པ་ཞིག་ཡོད་པས། ངའི་ཡིད་སེམས....
“ཁྱོད་ཀྱིས་ཅི་ཞིག་ལ་འདང་རྒྱག་གིན་ཡོད།”
“ཨ། འོ། ངས་ཅི་ལ་ཡང་འདང་རྒྱག་གིན་མེད།”
“འོ་ན་ཁྱོད་མི་བདེ་བ་མིན་ནམ།”
“མ་རེད།”
“འདི། ཀ་ར་ཟོ།”
“ངས ངས་མི་ཟ་”
“ཧེ་ཧེ། ཁྱོད་སྐྲག་མི་དགོས། ཀ་རའི་ནང་ན་དུག་མེད།”
“དེ་མིན། དུག......”
“ཧེ་ཧེ། ཧེ་ཧེ་ཧེ་...”
སྐབས་དེར་གར་སྟེགས་སྟེང་དུ་བོད་རིགས་གཞོན་ནུ་མ་ཞིག་ཡོང་སྟེ།
“ལྟ་མཁན་རྣམ་པ་ལགས། ད་ལྟ་ང་ཚོ་རིག་རྩལ་ཚོགས་པས་འཁྲབ་སྟོན་
མགོ་བརྩམས་པ་ཡིན། འཁྲབ་ཚན་དང་པོ་ཞབས་བྲོ《མཚན་མོའི་རྩྭ་ཐང》”
ཞེས་བསྒྲགས་བྱུང་།
བུ་མོ་གཞོན་ནུ་མ་དེས་དེ་ལྟར་བཤད་ཚར་མ་ཐག་ཏུ། གར་སྟེགས་སྟེང་གི་
ཡོལ་བ་རིམ་བཞིན་ཕྱེས་པ་དང་མཉམ་དུ། ཟློས་གར་ཁང་གི་གློག་སྒྲོན་དག་ཀྱང་
རིམ་བཞིན་མོག་པོར་སོང་བ་དང་། ཞབས་བྲོའི་འགྲོས་དང་བསྟུན་ནས་ངའི་ཁོང་
གི་སྙིང་ཡང་རིམ་བཞིན་ཇེ་བདེ་ཇེ་ལྷོད་ལ་སོང་བ་ཡིན།
* 244 སྒྱུ
རྒྱུ 244. སྒྱུ་



རྩྭ་ཐང་གི་ཉིན་ཐོ།
གཉིས།
ཐོག་མའི་བརྩེ་དུངས་ཀྱི་རྐང་ལམ་སྟེང་དུ་གོམ་པ་སྤོས་པའི་མི་ཞིག་ལ་
མཚོན་ན། ཁོའི་ཡིད་སེམས་དྲན་པའི་ངོས་ཀྱི་ཚོར་སྣང་དེ། སྐད་ཆ་དང་ཡི་གེ་
ཙམ་གྱི་སྟེང་ནས་མཚོན་མི་ཐུབ། མ་མཐའ་ཡང་ང་རང་ཉིད་ལ་མཚོན་ན་དེ་
ལྟར་རེད།
ཉིན་མོའི་རྨི་ལམ་ལྟ་བུའི་ཟླ་གཅིག་གི་རྫོང་དགེ་རྒན་སློབ་སྦྱོང་འཛིན་
གྲྭ་གྲོལ་སོང་། ཟླ་གཅིག་གི་དུས་ཚོད་ནང་དུ་ངས་ཁོམ་སྐབས་རེ་བཙལ་གང་
ཐུབ་བྱས་ཏེ་དཔལ་མོའི་འདུག་སར་སོང་ནས། ཀུ་རེ་རྩེད་མོའི་ནང་དུ་མ་
འོངས་འཚོ་བ་དང་མདུན་ལམ་ཕྱོགས་ནས་ཁ་བརྡ་གང་མང་བྱས་ཏེ། དཔལ་
མོ་ངེད་གཉིས་ཀ་ངོ་ཤེས་གསར་བ་ནས་རིམ་བཞིན་བཟང་ས་དང་གྲོགས་པོའི་
འབྲེལ་བར་གྱུར་སོང་། དཔལ་མོས་ཤེས་ཁུལ་མ་ཤེས་ཁུལ་བྱས་ཏེ་ང་ལ “དགེ་
རྒན་ནོར་བུ” ཞེས་འབོད་ཐེངས་རེར། ཁོ་མོའི་གདོང་གི་ཉམས་དང་མིག་
གི་མདངས་ལས་བུ་མོ་གཞོན་ནུ་མ་ཞིག་གི་སེམས་ཀྱི་གསང་བ་ཞིག་བཅོས་
མིན་དུ་མངོན་འདུག་པས། ངས་ཀྱང་ཐེངས་ཁ་ཤས་ལ་རང་གིས་བསམ་ཚུལ་
འདོད་ཚུལ་ཐམས་ཅད་གསང་བ་མེད་པའི་སྒོ་ནས་གཅིག་གཅིག་དང་གཉིས་
གཉིས་བྱས་ཏེ་ཁོ་མོའི་སེམས་ལ་འཇོག་འདོད་སྐྱེས་མོད། འོན་ཀྱང་དུས་རྒྱུན་
ཁ་རྒྱགས་གྲབ་རྒྱགས་བཤད་དེ་རང་ཆེ་རང་མཐོ་བྱེད་མཁན་ང་ནི། དཔལ་
མོའི་སྡུན་ལ་ཐོན་ཚེ་དུས་ནམ་ཡང་ངའི་སྙིང་ཇེ་ཆུང་དང་དཔའ་ཇེ་ཞུམ་
ལ་སོང་ནས་མགོ་རྐང་ཚང་བའི་ཚིག་གཅིག་ཀྱང་བཤད་མ་ཐུབ། དེ་ནི་ངོ་
ཅུ 245 ཉྩ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
མ ་བཤད་མ་ཐུབ་ཚིག་གསུམ་ཁ་ན་ཡོད། བརྗེད་མ་ཐུབ་གངས་དཀར་སེམས་
ན་ཡོད་ ཅེས་པའི་དཔེ་ལྟར། དེང་སྐབས་ངའི་རྣམ་ཤེས་རྐང་དྲུག་བུང་བ་དེ་
ཉིན་མཚན་མེད་པར་དཔལ་མོའི་མེ་ཏོག་གི་སྐྱེད་ཚལ་དུ་ཤོར་ནས་ཚུར་ལ་
འགུག་མི་ཐུབ་པས། ང་ནི་ཀླད་སེམས་འཁྲུགས་པའི་སྨྱོན་པ་ཞིག་ལྟར་དགོང་
མོའི་གཉིད་ལ་སྐྱིད་སྣང་མེད་པ་དང་ཉིན་མོའི་ཟས་ལ་ཞིམ་སྣང་མེད་པའི་ངང་
ནས་རང་དབང་མེད་པར་འདང་རྒྱག་དང་སེམས་སྡུག་གི་རྒྱ་མཚོའི་ཀློང་དུ་
ལྷུང་སོང་། ཉིན་ཞིག་དགེ་གྲོགས་བདེ་སྐྱིད་བཟང་མོ་འཛུམ་དམུལ་དམུལ་ངང་
ངའི་ཉལ་ཁང་ནང་ལ་ཡོང་ནས་འདི་སྐད་དུ། “ཨ་རོག་དགེ་རྒན་ནོར་བུ། ངེས་
ཁྱོད་ལ་སྨན་ཞིག་འཁྱེར་ཡོང་བ་ཡིན།
“ཅི་ཞིག་གི་སྨན།” “དྲན་པ་གསོ་བའི་སྨན།”
“ཁྱོད་ཀྱིས་ཀུ་རེ་མ་བཤད། ངའི་དྲན་པར་ནད་མེད།”
“འོ་ན་ཁྱོད་ཀྱི་ཀླད་པ་ལ་ནད་ཡོད་པ་འདྲ། ཧེ་ཧེ་...”
“ཀླད་པ.....”
“ཨ་ལ་ཀུ་རེ་ཡིན། མང་བ་མང་བོ་བཤད་ཁོམ་མེད། ཁྱོད་ཀྱི་ཚུགས་ཀར་
བལྟས་ན་ད་སྐབས་ཁྱོད་ཀྱི་སེམས་ན་བརྗེད་དཀའ་བའི་རྣམ་ཤེས་གསོན་པོ་ཞིག་
ཡོད་པ་འདྲ།”
“རྣམ་ཤེས།”
“འོ་ཡ། མེ་ཏོག་ཅིག་གི་རྣམ་ཤེས། ཧེ་ཧེ། ཧེ་ཧེ་ཧེ།”
“ངའི་སེམས་ན་རང་གི་རྣམ་ཤེས་མ་གཏོགས་ཅི་ཡང་མེད།”
“ཨ་རོག ཁྱོད་རང་གིས་གསང་ཐབས་སྦས་ཐབས་བྱས་ཏེ་རང་སེམས་སྐྱ་
མོ་སྡུག་ལ་གཏད་ཀྱང་དོན་མེད་རེད། །
ཆུ 246ཉྩ



རྩྭ་ཐང་གི་ཉིན་ཐོ། ཤུལ་
ང་ལ་གསང་རྒྱུ་སྦས་རྒྱུའི་བྱ་བ་ཞིག་མེད།།
་་ མི་ཁ་དགུང་གི་འབྲུག་རེད་། འབྲུག་གྲགས་པ་ཚང་མས་གོ་སོང་། མི་
གཏམ་ལ་ཁའི་རླུང་རེད། རླུང་གཡུག་པ་ཀུན་གྱིས་ཤེས་ཡོད་མོད། འོན་ཀྱང་། པོ་
མོའི་བར་གྱི་བརྩེ་དུངས་ནི་འཇིག་རྟེན་མི་ཡི་འགྲོ་ལུགས་རེད། ཁྱོད་དེ་འདྲ་ཀློག་
དོན་ཅི་ཡོད། ཁྱོད་ངོ་མས་ཁོ་མོར་དགའ་ཞེན་དང་དུངས་སེམས་ཡོད་ན། སྤོབས་
པ་དང་སྙིང་སྟོབས་མེད་པར་སེམས་སྡུག་བྱས་པས་དོན་གང་ནས་འགྲུབ། སེམས་
སྡུག་གི་རྒྱ་མཚོ་ཅི་འདྲ་ཆེ་རུང་བརྩེ་དུངས་ཀྱི་ཉ་མོ་རང་ཤུགས་སུ་འཁོར་བའི་
དཔེ་མེད་པ་དེ་ཁྱོད་རང་གིས་ཀྱང་ལོས་ཤེས། སེམས་ཀྱི་གླ་བོ་ཐབས་ཀྱིས་མ་
བཟུང་ན། རྔོན་པ་གཞན་པའི་ལག་ཏུ་ཤོར་པའི་ཉིན། སེམས་སྡུག་འགྱོད་པ་སྐྱེས་
ཀྱང་སྡུག་གྱོང་རེད། ཧེ་ཧེ། ཧེ་ཧེ་ཧེ….....
་་དི་རི་རི….....༌ དེ་ནི་ཕྱི་དྲོའི་སློབ་ཁྲིད་འཚེག་པའི་ཅོང་བརྡ་རེད།
བདེ་སྐྱིད་བཟང་མོ་སློབ་ཁྲིད་ལ་སོང་ཤུ་་ནས་ངས་ཡིད་སེམས་དྲན་པ་འཚབ་
འཚུབ་ཀྱི་རི་གསུམ་རྩེ་ནས་ལྷོད་ཡངས་ཀྱི་ལུང་གསུམ་མདོ་ལ་བབས་ཏེ་ཁོ་མོའི་
སྐད་ཆ་རེ་རེ་ལ་འདང་ཞིབ་མོ་ཞིག་བརྒྱབ་རྗེས། སེམས་ལ་ཤ་ཁྲག་རུས་གསུམ་
གྱིས་གྲུབ་པ་འི་མི་སུ་ཞིག་ཡིན་རུང་། སྡོམ་པ་ཡོད་པའི་དགེ་སློང་ཞིག་དང་ཡང་
ན་ལུས་ཀྱི་ཡན་ལག་མི་ཚང་བའི་མི་ཞིག་ཡིན་ན་མ་གཏོགས། པོ་མོ་སུ་ཞིག་
ཡིན་ཡང་ོ་ངེས་ཅན་ཞིག་གི་ཚད་ལ་ཐོན་ཚེ་རང་རང་འཐད་ཕྱོགས་དང་
དུངས་ཕྱོགས་ཀྱིས་ཆུ་དང་འོ་མ་ཇི་བཞིན་ཡིད་སེམས་གཅིག་ཏུ་འདྲེས་ཏེ། བརྩེ་
དུངས་ཀྱི་ཁྱིམ་གཞིས་གཅིག་གི་ནང་དུ་བདེ་སྐྱིད་ཀྱི་འཚོ་བ་རོལ་དགོས་པ་
འདི་ནི་འཇིག་རྟེན་མིའི་འགྲོ་ལུགས་ཡིན་པས། ང་ཡང་ལུགས་འདིར་ཞུགས་ཏེ་
ཐོག་མའི་བརྩེ་དུངས་ཀྱི་མྱོང་ཚོར་སྣ་ཚོགས་དང་བསམ་ཚུལ་ཐམས་ཅད་ཤོག་



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གུ་དཀར་པོའི་ཐོག་ལ་ཡི་གེ་ནག་ཆུང་བྲིས་ན་ད་གཟོད་དཔལ་མོའི་ཡིད་ཀྱི་
གསང་བ་ཐམས་ཅད་ཤེས་ཐུབ་པ་ལས་ཐབས་གཞན་མེད་བསམས་ཏེ་འདི་ལྟར་
ཡི་གེ་བྲིས་པ་ཡིན།
“དཔལ་མོ་ལགས། དེང་སྐབས་བདེ་མོ་ཡིན་ནམ། ཡི་གེ་འདིའི་ནང་དུ་
ཐོག་མའི་བརྩེ་དུངས་ཀྱི་མེ་ལྕེ་དམར་པོ་འགོག་ཐབས་མེད་པར་གྱེན་དུ་འཕྱུར་
བཞིན་པའི་ན་ཆུང་གཞོན་ནུ་ཞིག་གི་གངས་དཀར་སེམས་ཀྱི་རེ་འདུན་ཡོངས་
སུ་འདུས་ཡོད་པས། ཁྱོད་རང་སྐྱོ་གདུང་གི་སྡུག་བསྔལ་ཟེར་བ་དེ་ཅི་འདྲ་ཞིག་
ཡིན་པར་མྱོང་ཚོར་ཡོད་པའི་མི་བསམ་པ་ཅན་ཞིག་ཡིན་ན་ཐུགས་ཁྲོ་མེད་པའི་
ངང་ནས་ཡི་གེ་འདིར་ལྟོས་ནས་ཚར་རོགས་ཞུ།
དཔལ་མོ་ལགས། གསལ་བོར་བཤད་ན་ངའི་ཐོག་མའི་བརྩེ་དུངས་ཀྱི་
ཚོར་བ་འདི་ནི་དཔལ་མོ་ཁྱོད་ཀྱི་མཛེས་སྡུག་གདོང་གི་ཉམས་དང་དགོད་འཛུམ་
མིག་གི་མདངས་ལས་རྙེད་པ་ཡིན་ཏེ། ཁྱོད་ཀྱི་མཛེས་སྡུག་གདོང་གི་ཉམས་
འགྱུར་ལས། ངས་ཐོག་མའི་བརྩེ་དུངས་ཀྱི་ཚོར་བ་ཤེས་སོང་། ཁྱོད་ཀྱི་ཁྲ་ཆེན་
མིག་གི་འཛུམ་མདངས་ལས། ངས་འཇིག་རྟེན་སྣང་བའི་ཁ་དོག་རིག་སོང་། ཁྱོད་
ཀྱི་སྙན་འཇེབས་ངག་གི་སྒྲ་དབྱངས་ལས། ངས་མ་འོངས་འཚོ་བའི་འབོད་སྐད་
གོ་སོང་། དཔལ་མོ་ལགས། ཡི་གེ་འདིའི་ནང་དུ་ངའི་སེམས་དང་སྤྱོད་པ་ཡོངས་
སུ་མཚོན་ཐུབ་པར་མ་ཟད། ངའི་ཐོག་མའི་བརྩེ་དུངས་ཀྱི་རེ་འདུན་དང་མ་
འོངས་འཚོ་བའི་སྐྱིད་སྡུག་ཀྱང་ཡི་གེ་འདི་ལས་མཚོན་ཐུབ་པ་ཡིན་ཏེ། ཧྥ་རན་
སིའི་རླབས་ཆེན་གྱི་རྩོམ་པ་པོ་པར་ཏྲ་ཁི་ཡིས ་སྐྱེས་པ་ལ་ལས་བརྩེ་དུངས་ངོ་
མའི་དོན་དུ་རང་གི་ཚེ་སྲོག་ཀྱང་ཁོ་མོའི་ལག་ཏུ་བཞག་ཡོད་དེ། ནམ་ཞིག་ཁོ་
མོ་མེད་ན་ཁོ་ཡང་གསོན་མི་ཐུབ་པ་ཡོད་ ཅེས་གསུངས་ཡོད་ལ། ངས་ཀྱང་ཐོག་
% 243 ཉྩ



རྩྭ་ཐང་གི་ཉིན་ཐོ། རྒྱུན་
མའི་བརྩེ་དུངས་ངོ་མ་དང་མ་འོངས་བདེ་སྐྱིད་འཚོ་བའི་ཆེད་དུ་རང་གི་རྣམ་
ཤེས་དང་ཚེ་སྲོག་མཉམ་གཅིག་ཏུ་ཁྱོད་ཀྱི་ལག་ལ་བཞག་ཡོད་པས། ནམ་ཞིག་
ཁྱོད་མེད་ན་ང་ཡང་ཚེ་ཐོག་འདི་རུ་གསོན་མི་ཐུབ་པ་ཁོ་ཐག་ཡིན། ཤོབ་ཡིན་ན་
དོ་དགོང་གི་ལྷ་ཟླ་དཀར་པོ་ཀན། དཔལ་མོ་ལགས། དོ་དགོང་ནས་བཟུང་ངས་
ཉིན་མཚན་མེད་པར་ཁྱོད་ཀྱི་བཀྲ་ཤིས་ཡིག་ལན་ལ་སྐོམ་པས་ཆུ་དང་ལྟོགས་
པས་ཟས་འདོད་པ་ལྟར་རེ་སྒུག་བྱས་ཡོད་པས་བསམ་དོན་ཡིད་བཞིན་འགྲུབ་
པར་ཤོག་
ལུགས་རྙིང་གི་དབྱར་ཟླ་བཞི་པའི་ཚེས་བཅུ་གསུམ་ལ་ནོར་བུས་ཁྱུང་
དམར་སློབ་ཆུང་ནས་བསྐུར།”
ཐོག་མའི་བརྩེ་དུངས་ཀྱི་སྦྲང་རྩིའི་དྲི་ཞིམ་ཤེས་པའི་མི་ཞིག་ལ་མཚོན་
ན། ཁོའི་ལུས་ཕུང་ཐག་པ་ཁེར་རྐྱ་ཞིག་གིས་བཀྱིགས་ནས་འདོགས་ས་ཞིག་ལ་
བཏགས་ཚེ་རང་འདོད་ལྟར་གང་ཡིན་སར་འགྲོ་མི་ཐུབ་མོད། ཡིན་ན་ཡང་ཁོའི་
རྣམ་ཤེས་དང་ཡིད་སེམས་ཐག་པ་སྟོང་རྐྱ་ཅན་ཞིག་གིས་བཀྱིགས་ཀྱང་འཛིན་
ཐབས་མེད་པ་ཞིག་རེད། ང་དང་དཔལ་མོ་གཉིས་ཁ་བཀར་ནས་ཉིན་བཅོ་ལྔའི་
རིང་ལ་ངས་ཁོ་མོར་ཡིད་སེམས་དང་བརྩེ་དུངས་མཚོན་པའི་ཡི་གེ་ཐེངས་
གསུམ་ལ་བསྐུར་མོད། འོན་ཀྱང་དུས་དེ་རིང་གི་བར་དུ་ཁོ་མོའི་ཡིག་ལན་གཅིག་
ཀྱང་རིག་མ་ཐུབ། དཔལ་མོ་ངེད་གཉིས་ངོ་ཤེས་པའི་དགོང་མོ་དེ་ནས་བཟུང་ངའི་
ཡིད་སེམས་དང་རྣམ་ཤེས་གཉིས་ཁོ་མོ་དང་སྐད་ཅིག་ཙམ་ཡང་བྲལ་མ་མྱོང་།
ཐོག་མའི་བརྩེ་དུངས་ཀྱི་སློབ་གྲྭའི་སྒོ་མོའི་ནང་དུ་གོམ་པ་དང་པོ་སྤོས་ཡོད་ཀྱང་
མཐའ་འབྲས་མི་ཤེས་པའི་སློབ་མ་ང་ལྟ་བུར་མཚོན་ན། ཐོག་མའི་བརྩེ་དུངས་ཀྱི་
སློབ་གྲྭ་དེ་དོན་དངོས་ཐོག་ཅི་འདྲ་ཞིག་ཡིན་པ་ཡི་གེ་དང་སྐད་ཆ་ཙམ་གྱི་ཐོག་
ཁྱུ 249 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ནས་བཤད་ཤེས་པ་ཞིག་མིན་ཏེ། སྐབས་སྐབས་ལ་བལྟས་ན་ཐོག་མའི་བརྩེ་དུངས་
ཀྱི་སློབ་གྲྭ་དེ་ནི་མཛའ་བརྩེ་དང་རེ་འདུན་གྱི་མེ་ཏོག་སྣ་ཚོགས་བདེ་སྐྱིད་དང་
འཛུམ་མདངས་རྒྱས་ཡོད་པའི་མཛེས་སྡུག་ཡིད་དུ་འོང་བའི་སྐྱེད་མོས་ཚལ་ཞིག་
དང་མཚུངས་ལ། ཡང་སྐབས་སྐབས་སུ་འདང་བརྒྱབ་ན་ཐོག་མའི་བརྩེ་དུངས་
ཀྱི་སློབ་གྲྭ་དེ་ནི་དོགས་པ་དང་སྐྱོ་གདུང་གི་ཟློས་གར་སྣ་ཚོགས་འཁྲབ་སྟོན་བྱེད་
སའི་གར་སྟེགས་ལྟ་བུ་ཞིག་རེད། མ་མཐའ་ཡང་ཁ་རྩང་དེ་རིང་གི་ང་ལ་མཚོན་
ན་དེ་འདྲ་རེད།
གསུམ།
“ནོར་བུ། ནོར་བུ།”
“ནང་ལ་ཤོག”
“ནོར་བུ་ཁྱོད་ལ་སློབ་ཁྲིད་མེད་དམ།”
“ཡོད། སློབ་ཐུན་གསུམ་པ་ངའི་སློབ་ཁྲིད་ཡིན།”
“ཨ་ལ་ལ་ལ། 《དགེ་བཤེས་ཆོས་གྲགས》དང་།《དག་ཡིག་ཉི་མའི་འོད་
ཟེར》《དེང་རབས་རྒྱ་ཡིག་གི་ཚིག་མཛོད》ཁྱོད་ཀྱིས་རྒྱ་བོད་གཉིས་ཀྱི་དག་
ཡིག་དང་ཚིག་མཛོད་འདི་འདྲ་མང་བོ་ཞིག་མདུན་འཇོག་ཐོག་ལ་བཤམས་ཡོད་
པར་བལྟས་ན། ཧ་ལམ་གསུང་རྩོམ་ཆེན་མོ་ཞིག་འབྲི་བཞིན་ཡོད་པ་དང་། མ་
མཐའ་ཡང་དགའ་སྐྱོ་གཉིས་ལྡན་གྱི་སྒྲུང་གཏམ་ཞིག་འབྲི་གིན་ཡོད་པ་མིན་
ནམ།”
“འོ། ངས་མིང་ཚིག་གཉིས་མ་ཤེས་པས་དག་ཡིག་དང་ཚིག་མཛོད་འདི་
26O ༄༅



རྩྭ་ཐང་གི་ཉིན་ཐོ།
དག་ནང་ལ་བལྟས་པ་ཡིན།”
“མིང་ཚིག་གཉིས། འོ། ཧ་གོ་སོང་། བརྩེ་དུངས་དང་སྐྱོ་གདུང་ཞེས་པའི་
མིང་ཚིག་དེ་གཉིས་མིན་ནམ། ཧེ་ཧེ། ཨ་ལ་ཀུ་རེ་ཡིན། ངོ་མ་བཤད་ན་མདང་
དགོང་ཁྱོད་ཀྱིས་རྨི་ལམ་ཅི་འདྲ་ཞིག་རྨིས་བྱུང་། དྲང་མོར་ཤོད།”
“རྨི་ལམ། ཅི་ཞིག་རེད།”
“འདི་རེད། ཁྱོད་རང་གིས་ལྟོས།”
“ཡི་གེ”
“འདི་སུའི་ཡི་གེ་རེད། དྲང་མོར་མི་བཤད་ན་མི་སྟེར། ང་འགྲོ་རྒྱུ། ད་བདེ་
མོ་བྱོས།”
“ཨ་ཆེ་ལོ་ལོ། ཡི་གེ་ང་ལ་བྱིན་དང་ངས་ཁྱོད་ལ་གླ་སྟེར།”
“གླ་ཅི་ཞིག་སྟེར་རྒྱུ་ཡིན།” .
“ཁྱོད་ལ་ཅི་ཞིག་དགོས་པ་རང་གིས་ཤོད་དང་། ངས་སྟེར།”
“ང་ལ་ཀ་ར་རྒྱ་མ་ལྔ་དགོས། འོ་མ་ཀ་ར།”
“ཡི་གེ་ང་ལ་བྱིན་དང་དྲོས་ཇའི་སྐབས་སུ་ང་ཚོང་ཁང་ལ་སོང་ནས་འོ་
མ་ཀ་ར་རྒྱ་མ་ལྔ་ཉོས་ཡོང་།
“ཤོབ་མིན་ནམ།”
“ཤོབ་མིན། ཨ་མའི་ཤ”
“ ཨ་རོག ཀ་ར་མ་ཉོས་ན༠༠༠༠•”
“དི་རི་རི་རི...༠•” དེ་ནི་སློབ་ཐུན་གསུམ་པ་འཚོགས་པའི་ཅོང་བརྡ་
རེད། དགེ་རྒན་བདེ་སྐྱིད་བཟང་མོ་སྒོ་ལ་སོང་རྗེས། ང་འཚབ་འཚུབ་ངང་སློབ་
ཁང་ནང་ལ་སོང་ནས་སློབ་མ་ཚོར་རང་སྦྱོང་བྱེད་དུ་བཅུག་པ་དང་། དེ་ནས་གློ་
ཉྩ 251 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཁུག་ལས་དཔལ་མོའི་ཡི་གེ་བླངས་པ་ན། ངའི་ལག་གཉིས་རང་དབང་མེད་པར་
འདར་སིག་སིག་བྱེད་པ་དང་ཁོང་གི་སྙིང་ཡང་མཆོང་ལྡིང་བྱས་ཏེ་སེམས་ལྷོད་ལ་
འབབ་མ་ཐུབ། སྐབས་དེར་ངས་ལག་གཉིས་འདར་ཞོར་འདར་ཞོར་ཡིག་ཤུབས་
གཤགས་ཏེ་ནང་གི་ཡི་གེར་བལྟས་པ་ན་འདི་ལྟར་བྲིས་འདུག
“དགེ་རྒན་ནོར་བུ་ལགས། ཁྱོད་ཀྱིས་བསྐུར་ཡོང་བའི་ཡི་གེ་གསུམ་ག་འབྱོར་
ཟིན། ལས་ངན་མ་ང་ལྟ་བུར་མཚོན་ནས་བཤད་ན་ཁྱོད་ཀྱི་ཡི་གེ་རེ་རེ་ངའི་རེ་འདུན་
དང་བདེ་སྐྱིད་ཀྱི་དྲན་པ་གསོ་བའི་སོས་སྨན་ལྟ་བུ་ཞིག་ཡིན་ལ། དྲན་སྡུག་དང་འདང་
རྒྱག་གི་སྐྱོ་གདུང་འདྲེན་པའི་སྙིང་ནད་ལྟ་བུ་ཞིག་ཀྱང་རེད། ཁྱོད་ཀྱི་ཡི་གེ་རེ་རེའི་
ནང་གི་སྐད་ཆ་རེ་རེ་དང་ཚིག་རྐང་རེ་རེར་བལྟས་ཚར་རྗེས། ངའི་ཡིད་སེམས་དྲན་
པའི་ངོས་སུ་ལོ་ངོ་བཅུ་གཉིས་རིང་ལ་ལུས་ཡོད་པའི་སྡུག་བསྔལ་གྱི་རྨ་ཁ་ཟབ་མོ་དེ།
གློ་བུར་དུ་གར་སོང་ཆ་མེད་དུ་ཡལ་བའི་སྣང་བ་ཞིག་བཅོས་མིན་ངང་སྐྱེས་བྱུང་མོད།
འོན་ཀྱང་ཡང་ཞིབ་འདང་ཞིག་བརྒྱབ་ན། འཚོ་བ་ངོ་མའི་ཁྲོད་དུ་སྐྱེས་པ་ལ་ལས་བུད་
མེད་ཅིག་གི་ཐོག་ཏུ་རང་གི་དམིགས་ཡུལ་ཞིག་འགྲུབ་ཆེད། གསལ་བོར་བཤད་ན་
རང་གི་འདོད་པ་དེ་བསྐང་བའི་ཆེད་དུ། ངོ་འཛུམ་འཛུམ་དང་གཉའ་སྒུར་སྒུར་བྱས་ཏེ་
ཁ་ཡག་ངོ་དགའ་སྣ་ཚོགས་བཤད་པ་ཕར་ཞོག མཐའ་ན་རང་གི་དྲིན་ཆེན་ཕ་མའི་ཤ་
ཁྲག་ཀྱང་མནའ་རྟེན་ལ་འཇོག་ཐུབ་པས། ངས་ཁྱོད་རང་དེ་འདྲ་ཞིག་རེད་ཟེར་བ་མིན་
མོད། གལ་ཏེ་ཁྱོད་ཀྱང་དེ་འདྲ་ཞིག་ཡིན་ཚེ། ངའི་ཡིད་སེམས་དྲན་པའི་ངོས་སུ་ལོ་དུ་
མང་ལ་ལུས་པའི་སྡུག་བསྔལ་གྱི་རྨ་ཁ་ཆེན་པོ་དེའི་ཁ་ལ། ཡང་བརྗེད་དཀའ་བའི་བརྩེ་
དུངས་ཀྱི་རྨ་ཁ་ཟབ་མོ་ཞིག་འཇོག་རྒྱུ་ཡིན་པས། ངའི་ཡིད་སེམས་དྲན་པ་བདེ་སྐྱིད་
དང་སྤྲོ་སྣང་གི་ཨ་སྔོན་མཐོན་པོའི་དབྱིངས་ནས་དོགས་པ་དང་འདང་རྒྱག་གི་དམའ་
བ་དོག་མོ་ས་ལ་མི་ལྷུང་ཀ་མེད་རེད། དགེ་རྒན་ནོར་བུ་ལགས། ངའི་རྒྱུ་མཚན་ད་རུང་
# 252 རྒྱུ



a
ནད་
རྩྭ་ཐང་གི་ཉིན་ཐོ།
ཁྱོད་ལ་གསལ་ཆ་མེད་པ་འདྲ། ང་ནི་ཆུང་བྱིས་པའི་དུས་ནས་བཟུང་ཡིད་སེམས་དྲན་
པའི་ངོས་སུ་སྡུག་བསྔལ་གྱི་རྨ་ཁ་ཟབ་མོ་ཞིག་ཡོད་པའི་བུ་མོ་ལས་ངན་ཞིག་ཡིན། ལོ་
དྲུག་གི་ཐོག་ནས་བཟུང་ངས་ཕ་མ་གཉིས་ཀྱི་བྱམས་ཤིང་བརྩེ་བའི་བཞིན་རས་དེ་ཅི་
འདྲ་ཞིག་ཡིན་པ་རིག་མ་མྱོང་། དུས་རྒྱུན་གཞན་གྱི་ཕ་མ་ཚོའི་བྱམས་བརྩེ་འཛུམ་
གྱི་བཞིན་རས་རིག་ཐེངས་རེ་རེ་དང་། གཞན་གྱི་བྱིས་པ་ཚོའི་བདེ་སྐྱིད་སྤྲོ་སྣང་གི་
དགོད་སྒྲ་གོ་ཐེངས་རེ་རེར། ངའི་ཡིད་སེམས་དྲན་པའི་ངོས་ཀྱི་སྡུག་བསྔལ་དེ་ཅི་འདྲ་
ཞིག་ཡིན་པ་ང་རང་ལས་སུ་ཞིག་གིས་ཤེས་ཐུབ་ཨང་། སྡུག་བསྔལ་གྱི་མིག་ཆུ་ཟེར་བ་
དེ་བཞུར་ནས་ཚར་རྒྱུ་ཡོད་པ་ཞིག་ཡིན་ཚེ། ངའི་མིག་ཆུ་ལོ་དུ་མའི་སྔོན་ཞིག་ནས་
བཞུར་ཚར་ཡོད་མོད། འོན་ཀྱང་ངའི་མིག་ཆུ་དེང་སྐབས་སྔར་ལས་ཇེ་མང་ཇེ་མང་
ཡིན་པས། ཡིད་སེམས་དྲན་པའི་ངོས་སུ་སྡུག་བསྔལ་གྱི་རྨ་ཁ་ཟབ་མོ་ཡོད་པའི་མི་ཞིག་
ལ་མཚོན་ན། སྡུག་བསྔལ་གྱི་མིག་ཆུ་ཟེར་བ་དེ་མ་ཤི་བར་དུ་བཞུར་ནས་ཚར་རྒྱུ་མེད་
པ་འདྲ། མ་མཐའ་ཡང་ང་རང་ཉིད་ལ་མཚོན་ན་དེ་འདྲ་རེད། །
དགེ་རྒན་ནོར་བུ་ལགས། ཟླ་གཅིག་གི་དུས་ཚོད་ནང་དུ་ཁྱོད་རང་ངའི་དགེ་
རྒན་བྱས་ཏེ་ལྷག་བསམ་རྣམ་དག་གིས་ང་ལ་རོགས་རམ་བྱས་རྐྱེན། ངས་ཀྱང་རིག་
གནས་དང་རྩོམ་རིག་སྐོར་གྱི་ཤེས་བྱ་མི་ཉུང་བ་ཞིག་ཤེས་ཡོད་པས། ཁ་མིན་སེམས་
ནས་ཁྱོད་ལ་དད་པ་དང་བརྩི་བཀུར་བྱས་ཡོད་དེ། ཁྱོད་རང་སྙིང་རྗེ་ཅན་དང་བསམ་
པ་ཅན་གྱི་སྐྱེས་ཕོ་རབ་ཅིག་ཡིན་ན། ངའི་ཡི་གེ་འདི་ཁྱོད་ཀྱི་ལག་ཏུ་འབྱོར་བ་ནས་
བཟུང་འུ་གཉིས་སྔར་བཞིན་དགེ་སློབ་དང་གྲོགས་པོའི་འབྲེལ་བ་དེ་ལས་གཞན་
ཡིན་མིན་སེམས་ལ་མི་དྲན་པར་མཁྱེན་མཁྱེན། འོན་ཀྱང་དེ་མིན་ཁྱོད་ཀྱིས་བཤད་
པ་ཐམས་ཅད་ཁ་མིན་སེམས་ཀྱི་སྐད་ཆ་ཡིན་ན། བརྩེ་དུངས་ངོ་མ་ནི་དུས་ཡུན་ཧ་
ཅང་རིང་བོ་ཞིག་གི་ནང་དུ་ཕན་ཚུན་གྱི་བྱ་སྤྱོད་ཐོག་ཏུ་ད་གཟོད་མཚོན་ཐུབ་པ་ཞིག་
༄༅ 255



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ལས་མནའ་དང་ཁ་ཡག་ངོ་དགའི་སྟེང་ནས་མཚོན་ཐུབ་པ་ཞིག་མིན་ཏེ། འཛམ་གླིང་
ཐོག་ཆེས་རླབས་ཆེན་གྱི་རྩོམ་པ་པོའམ་སྙན་ངག་པ་ཧྲ་ཧྲི་པིས་ཡཱས་བརྩམས་པའི《ཧཱ་
མའོ་ལེད་ཐི》ཞེས་པའི་ནང་དུ “མི་ཞིག་གིས་རང་དབང་མེད་པར་ཁ་ཡག་ངོ་བསྟོད་
སྣ་ཚོགས་བཤད་པ་དེ་ནི་བརྩེ་དུངས་ངོ་མ་ཞིག་མིན་ཏེ། ཁ་ཡག་ངོ་བསྟོད་དང་བརྩེ་
དུངས་གཉིས་ཁ་ཁ་ཡིན་པའི་ཕྱིར” ཞེས་གསུངས་ཡོད་ལ། ཁྱོད་ཀྱིས་བསྐུར་པའི་ཡི་
གེ་གསུམ་གའི་ནང་དུ་ཁ་ཡག་ངོ་བསྟོད་ཀྱི་ཚིག་དང་སྐད་ཆ་མང་བོ་ཞིག་ཡོད་པས་
ཁྱོད་ཀྱིས་བསམ་བློ་བཟང་བོ་ཞིག་གཏོང་རོགས་ཞུ།
ལུགས་རྙིང་གི་དབྱར་ཟླ་ལྔ་པའི་ཚེས་གཅིག་གི་
དགོང་མོར་དཔལ་མོ་ནས།
ངས་དཔལ་མོའི་ཡི་གེར་བལྟས་ཚར་རྗེས་སེམས་ལ་རང་དབང་མེད་
པའི་དགའ་སྤྲོ་ཞིག་སྐྱེས་པ་དང་འགྲོགས་ཏེ། མིག་མཐའ་ལ་ཡང་རང་ཤུགས་
སུ་མཆི་མ་དྲོན་མོ་ཞིག་འཁོར་བྱུང་། དེ་ནི་དཔལ་མོའི་སེམས་ཀྱི་སྡུག་བསྔལ་
ཐམས་ཅད་ཤེས་ཏེ་ཁོ་མོར་སྙིང་རྗེ་སྐྱེས་པའི་མཆི་མ་ཞིག་ཡིན་ནམ། ཡང་ན་
ང་རང་གི་ཐོག་མའི་བརྩེ་དུངས་ལ་རེ་བ་ཡོད་པས་དགའ་སྤྲོའི་མཆི་མ་ཞིག་
ཡིན་པ་གང་ཡིན་ང་རང་གིས་ཀྱང་བཤད་མི་ཤེས་མོད། གང་ཡིན་རུང་ངའི་
མིག་མཐའ་ལ་བཤད་མི་ཤེས་པའི་མཆི་མ་དྲོན་པོ་ཞིག་འཁོར་བྱུང་བ་དེ་ནི་ངོ་
མ་ཡིན། སྐབས་དེར་སློབ་ཐུན་གསུམ་པ་གྲོལ་ལ་ཉེ་བ་དང་དྲོས་ཇ་བཏུང་རྗེས་
ད་དུང་ཚོང་ཁང་ལ་འགྲོ་དགོས་པས། ཕྱིར་ཉལ་ཁང་ནང་དུ་ཡོང་བ་ཡིན། །
ཐོག་མའི་བརྩེ་དུངས་ཀྱི་འཇིག་རྟེན་ཁམས་ལ་ཐོག་མར་ཡོང་བའི་ཕོ་
254 ཉྩ་



སཔ་
རྩྭ་ཐང་གི་ཉིན་ཐོ།
སར་ང་ལྟ་བུར་མཚོན་ན། ཐོག་མའི་བརྩེ་དུངས་ཀྱི་འཇིག་རྟེན་དེ་ནི་འཛད་
མཐའ་མེད་པའི་བདེ་སྐྱིད་དང་སྤྲོ་སྣང་གི་འོ་མའི་རྒྱ་མཚོ་ལྟ་བུ་ཞིག་ཡིན་
པར་མ་ཟད། ཚ་གྲང་གི་དཀའ་ཚེགས་དང་ལྟོགས་སྐོམ་གྱི་སྡུག་བསྔལ་མི་
ཤེས་པའི་སྟོབས་ཤུགས་ལྟ་བུ་ཞིག་ཀྱང་རེད། དཔལ་མོ་ངེད་གཉིས་ཀྱིས་ཕན་
ཚུན་ལ་ཡི་གེ་དུ་མ་རེ་བསྐུར་རྗེས། གྲོགས་པོ་དང་བཟང་སའི་འབྲེལ་བ་ནས་
ཐོག་མའི་བརྩེ་དུངས་ཀྱི་འབྲེལ་བའི་ལམ་ཆེན་སྟེང་དུ་དངོས་སུ་ཞུགས་པ་
ཡིན། ཁྱུང་དམར་དང་རྫོང་ཐོག་གི་བར་ལ་ས་ལེ་བར་སུམ་ཅུ་ལྷག་ཙམ་ཡོད་
མོད། འོན་ཀྱང་ང་ཁོམ་སྐབས་རེ་བྱུང་བ་དང་ཡང་ན་སློབ་གྲྭའི་དོན་དུ་རྫོང་
ཐོག་ལ་འགྲོ་དགོས་པའི་གོ་སྐབས་རེ་ཡོད་ཚེ། སྐབས་སྐབས་ལ་རྫོང་ཐོག་ཏུ་
འགྲོ་བའི་ཤིང་རྟ་དང་འདྲུད་འཐེན་འཁོར་ལོ་མེད་ན་ཡང་། ལྕགས་རྟ་ལ་ཞོན་
ནས་ཐེངས་མང་བོར་རྫོང་ཐོག་ཏུ་སོང་མྱོང་། ངའི་སེམས་ནས་དེ་དག་བདེ་
སྐྱིད་དང་སྤྲོ་སྣང་ཞིག་ཡིན་པ་ལས་དཀའ་ཚེགས་དང་ངལ་བ་ཞིག་ཡིན་པའི་
སྣང་བ་གཏན་ནས་སྐྱེས་མ་མྱོང་། ལོ་དེའི་ཟླ་བ་བཅུ་གཅིག་པའི་ནང་ང་རང་
ཟི་ལིང་ལ་སོང་ནས་བྱ་བ་ལས་དགོས་པའི་གནས་སྤོར་བརྡ་ཡིག་ཅིག་ཐོན་
བྱུང་། དེ་ནི་ངའི་ཕུ་བོའི་སློབ་གྲོགས་ཤིག་ཟི་ལིང་ན་ཡོད་པ་དེས་ངའི་ཕུ་བོའི་
རེ་བ་ལྟར་ཡར་རྒྱུགས་མར་རྒྱུགས་བྱས་པས་བཀའ་དྲིན་གྱིས། ང་རང་ཟི་ལིང་
གྲོང་ཁྱེར་ལ་སོང་ནས་བྱ་བ་ལས་ཐུབ་པའི་གོ་སྐབས་དེ་རྙེད་པ་ཡིན། དེ་ནས་
ཉིན་ཁ་ཤས་འགོར་རྗེས་ངས་སློབ་གྲྭའི་རྒྱུ་རྫས་ཡོད་པ་ཚང་མ་གཅིག་གཅིག་
གཉིས་གཉིས་བྱས་ཏེ་སློབ་གྲྭའི་མགོ་ཁྲིད་ལ་རྩིས་སྤྲོད་བྱས་རྗེས། གནས་སྤོར་
བརྡ་ཡིག་དང་རང་གི་དངོས་པོ་རྣམས་ཁྱེར་ནས་དགའ་དགའ་སྤྲོ་སྤྲོའི་ངང་
ནས་རྫོང་ཐོག་ཏུ་ཡོང་བ་ཡིན།
ཉྩ 255



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བསམ་
“ཐག་ཐག་ཐག ཨ་རོག་ཚང་། གནས་ཚང་འདྲ་མི་གཏོང་ངམ།”
“སུ་ཡིན། ནང་ལ་ཤོག”
“འོ་ལགས་སོ། །”
“ ཨ་ལ། ནོར་བུ། ངས་སུ་ཞིག་ཡིན་ནམ་བསམས་བྱུང་། ཁྱོད་ནམ་ཐོན་
ནམ།”
“དེ་རིང་”
“གནས་སྤོར་བརྡ་ཡིག་འབྱོར་བྱུང་ངམ།”
“འབྱོར་བྱུང་།”
“འོ་ན་ཁྱོད་ཀྱི་དངོས་པོ་ཚང་མ།”
“ཕུ་བོ་ཚང་ལ་བཞག་ཡོད།”
“དྲོས་ཇ་ཨེ་འཐུང་།”
“མ་འཐུངས།”
“འོ་ན་ཇ་འདི་ཐུངས་དང་ངས་དྲོས་ཇ་བསྐོལ།”
“ཨ་ལ་ངས་ད་ཕུ་བོ་ཚང་ནས་འཐུངས་མ་ཐག་ཡིན།”
“ངོ་མ་ཡིན་ནམ།”
“ངོ་མ་ཡིན།”
“འོ་ན་ཇ་ཐུངས།”
“ཡ།”
@ 256རྒྱུ



ཧ
རྩྭ་ཐང་གི་ཉིན་ཐོ།
“ཐིག་ལཱ(བལ་སྐུད་ཀྱི་ལཱ)རན་པ་ཨེ་རེད།”
“འོ། འདི་ངས་གོན་ཡོད། གོན་ན་རན་པ་ཤུབས་འདྲ་འདྲ། བལྟས་
ན་ཡག་པ་ཁྱོད་འདྲ་འདྲ། སོང་ན་ཡང་མོ་སྒྲོ་འདྲ་འདྲ། བསྡད་ན་དྲོན་པོ་མེ་
འདྲ་འདྲ་ཞིག་ཡིན་པས་བཀའ་དྲིན་ཆེ།”
“བཤད་མི་དགོས། ཁ་ཡག”
“ཀ་ཡེ་གསོན་དང་སྙིང་གི་མཛའ་གྲོགས་མ། ཁ་མིན་སེམས་ནས་ཁྱོད་ལ་
གླ་ཞིག་སྟེར།”
“བཤད་མི་དགོས། བཤད་མི་དགོས།”
“ཨ་ལ་ངས་ཁྱོད་ལ་ངོ་མས་གླ་ཞིག་སྟེར།”
“ཨང...ཨང...“རང་གི་ཁ་ནང་ན་དུད་དྲི་ཏག་ཏག་རེད།”
“དུད་དྲི་མ་རེད། ཁྱོད་སྙིང་ནས་དྲན་པའི་དྲན་དྲི་རེད།”
“ད་སུས་ཤེས། ཁ་ཡག་ངོ་དགའ།”
“ཁྱོད་ཡུལ་ལ་ཨེ་སོང་།”
“ང་ཡུལ་ནས་ཁ་རྩང་ཕྱིར་ཡོང་བ་ཡིན།”
“ཨ་ཁུ་ཨ་ནེ་གཉིས་ཀ་འཐད་པ་ཨེ་རེད།”
“འཐད་པ་རེད། ཡིན་ན་ཡང་ཁོ་གཉིས་ཀ་ལོ་ལོན་ཡིན་པས་འདང་རྒྱག་
མང་གི རེ་བ་ཡིན་ན་ཁྱོད་ཟི་ལིང་ལ་མ་སོང་སྔོན་ན་ཁྱོད་ཚང་གིས་བར་བ་ཞིག་
མངགས་ནས། འུ་གཉིས་ཀྱི་དོན་དག་འདིར་ཆང་ཁ་གྲོས་ཁ་ཞིག་བྱས་ཏེ་གཉེན་
རྟགས་ཤིག་བརྒྱབ་ན་བཟང་ཟེར།”
ངེད་ཚང་གི་རེ་བའང་དེ་ལྟར་རེད། སང་ཉིན་ཕུ་བོས་ཁྱོད་ཚང་ལ་བར་
བ་ཞིག་མངག་རྒྱུ་ཟེར།”
257 9



ཀྲུང་གོའི་བོད་ཀྱི་དེང་རབས་ཚོས་རིག་གཅེས་འདུས།
“འོ་ན་ཁྱོད་ཀྱི་ཕ་མ་གཉིས་ཀ་འཐད་པ་ཡིན་ནམ།”
“ལོས་ཡིན། ཁྱོད་འདྲ་འདྲའི་མནའ་མ་ཞིག་ལེན་ཐུབ་ན་..”
“ད་ཆོག་གི་ཆོག་གི ཁ་ཡག་ངོ་དགའ་ཏག་ཏག་...”
“མིན་མིན། ཁ་ཡག་ངོ་དགའ་མིན་ངོ་མ་ཡིན།”
“འོ་ན་ཁྱོད་ཟི་ལིང་ལ་ནམ་འགྲོ་རྒྱུ་ཡིན། ངོ་མ་ཤོད།”
“ཁྱོད་ཀྱིས་བལྟས་ན།”
“ངས་བལྟས་ན། ད་མི་བཤད་མི་བཤད།”
“ཅི་ཞིག་རེད། ཤོད་ཡ།”
“ ཨ་ལ་ངས་མི་ཤེས་ཁྱོད་རང་གིས་བལྟས།”
“འོ། དུས་ཚོད་གཉིས་དང་ཕྱེད་ཀར་ཐོན་བྱུང་། དེ་རིང་ཕྱི་དྲོ་ཁྱོད་ལ་བྱ་
བ་མེད་དམ།” “བྱ་བ་ཡོད། ཁྱོད་ནང་ནས་འདུག་རྒྱུ་ཡིན་ནམ་སྲང་ལ་འཁོར་
རྒྱུ་ཡིན།”
“ང་སྲང་ལ་འཁོར་རྒྱུ།”
“འོ་ན་དགོང་མོ་འདིར་ཤོག”
“ཡ།”
དེ་ནས་ཉིན་གཉིས་གསུམ་ཞིག་གི་རྗེས་སུ་དཔལ་མོ་ངེད་གཉིས་ཀྱི་དོན་
དག་དེར། ཁྱིམ་ཚང་གཉིས་ཀ་ཁ་མཐུན་གྲོས་མཐུན་ཡིན་པའི་སྟེང་དགའ་དགའ་
སྤྲོ་སྤྲོའི་ངང་ནས་གཉེན་རྟགས་བརྒྱབ་པར་མ་ཟད། སང་ལོའི་ལོ་གསར་སྐབས་
སུ་གཉེན་སྒྲིག་གི་སྟོན་མོ་བྱེད་རྒྱུའི་ཐོག་བཞག་པ་ཡིན། དེ་ནས་བཟུང་དཔལ་
མོ་ངེད་གཉིས་ཀྱི་ཐོག་མའི་བརྩེ་དུངས་ཀྱི་བར་ཐག་སྔར་ལས་ཇེ་ཉེ་དང་མཛའ་
བརྩེ་ཇེ་ཟབ་ལ་སོང་ནས་ཉིན་གཅིག་ལ་ངོ་མ་རིག་ན་ཡང་ཕན་ཚུན་གྱི་སེམས་
# 258



རྩྭ་ཐང་གི་ཉིན་ཐོ། a
ནས་བཤད་མི་ཤེས་པའི་དྲན་སྣང་ཞིག་དང་བསྲན་མི་ཐུབ་པའི་སྐྱོ་སྣང་ཞིག་ཡོད།
རེད་ཡ། ཐོག་མའི་བརྩེ་དུངས་ཀྱི་རྐང་ལམ་ཕྲ་མོའི་སྟེང་དུ་གོམ་པ་རེ་རེ་སྤོས་
པའི་དུས་ཚོད་རེ་རེ་དང་། ཕན་ཚུན་ལ་ཡིད་ཆེས་དང་རོགས་རམ་བྱེད་པའི་སྐར་
མ་རེ་རེ་ནི། མི་ཞིག་གི་ཡིད་སེམས་དྲན་པའི་ངོས་སུ་ལུས་ཡོད་པའི་སྡུག་བསྔལ་
གྱི་རྨ་ཁ་ཟབ་མོ་དེ་གསོ་བའི་རིན་ཆེན་སོས་སྨན་ལྟ་བུ་ཞིག་རེད། ངེད་གཉིས་ཀྱི་
འབྲེལ་བ་ཐག་བཅད་པ་ནས་བཟུང་། དཔལ་མོའི་ཡིད་སེམས་དྲན་པའི་ངོས་སུ་
ལོ་མང་ལ་ལུས་ཡོད་པའི་སྡུག་བསྔལ་གྱི་རྨ་ཁ་ཟབ་མོ་དེ་ཉིན་རེར་ཇེ་ཆུང་དང་
ཇེ་སོས་ལ་འགྲོ་བཞིན་ཡོད་མོད། ཡིན་ན་ཡང་། ང་ཟི་ལིང་དུ་འགྲོ་རན་སོང་བས་
ཉིན་ཞིག་དཔལ་མོ་ངེད་གཉིས་མཉམ་དུ་སྲང་ལ་སོང་ནས་སང་ཉིན་ཟི་ལིང་
ལ་འགྲོ་བའི་པ་སེ་གཅིག་ཉོས་རྗེས་ང་རང་གཅིག་པུ་ཕུ་བོ་ཚང་ལ་སོང་བ་དང་།
དེའི་ཕྱི་དྲོ་དཔལ་མོའི་འདུག་སར་སོང་བ་ན། ཁོ་མོའི་ནང་དུ་མདུན་འཇོག་གོར་
གོར་ཞིག་གི་ཐོག་ཏུ་ཀ་ར་དང་སིལ་ཏོག་གི་སྡེར་མ་ཆ་གཅིག་དང་། རྒུན་ཆང་
རྒྱ་མ་དོ། གནམ་བདེ་སྒོ་མོ་ཆེའི་རྟགས་ཅན་གྱི་ཤོག་དུད་བག་ཆ་གཉིས་བཅས་
བསྒྲིགས་ཡོད་པར་མ་ཟད། ད་རུང་ཚོད་མ་སྣ་བཞི་ལྔ་ཞིག་བརྔོས་ནས་གྲ་སྒྲིག་
བྱས་ཡོད་པ་ལས་ཁོ་མོ་རིག་རྒྱུ་མི་འདུག སྐབས་དེར་ང་ཁོ་མོའི་ཉལ་ཁྲིའི་སྟེང་དུ་
མར་ཙོག་སྐབས། སྔས་མགོའི་འོག་ཏུ་མདོག་ལྗང་ཁུ་ཅན་གྱི་འབྲི་དེབ་ཆུང་ཆུང་
ཞིག་གི་སྣེ་མོ་བུད་འདུག ངེས་འབྲི་དེབ་དེ་བླངས་ནས་ནང་ལ་བལྟས་པ་ན། དེའི་
ནང་དུ་མགུར་མང་བོ་ཞིག་བྲིས་ཡོད་པ་འདི་ལྟར།
“ཐོག་མའི་བརྩེ་དུངས་ངོ་མ། །
པད་མའི་ཚལ་ལས་མཛེས་སོང་། །
བདག་ཡིད་བུང་བ་གཞོན་ནུའི། །
259 རྒྱུ



༩ ཀྲུང་གོའི་བོད་ཀྱི་དེང་རབས་སྒྲོལ་རིག་གཅེས་བཏུས།
བླ་སྲོག་པད་མས་དྲངས་སོང་། །
འུ་གཉིས་བར་གྱི་མཛའ་བརྩེ། །
རྒྱ་མཚོའི་གཏིང་ལས་ཟབ་སོང་། །
ཡིད་སེམས་གསེར་གྱི་ཉ་མོ། །
རྒྱ་མཚོའི་ཀློང་ནས་སྐྱིད་སོང་། །
བརྩེ་དུངས་ངོ་མའི་བྲོ་བ། །
བདུད་རྩི་ཆང་ལས་ཞིམ་སོང་།།
བདག་ཡིད་སེམས་ཀྱི་སྡུག་བསྔལ། །
མངར་མོ་བཅུད་ཀྱིས་བཟི་སོང་། །
ཟླ་བརྒྱད་པའི་ཚེས་དྲུག་གི་དགོང་མོར་བྲིས།
གང་གི་ཉམས་དང་སྤྱོད་པ། །
ཁབ་ལེན་རྡོ་དང་འདྲ་སོང་།།
ང་ཡི་ཡིད་ཀྱི་གསང་བ། །
དབང་མེད་ཕྱི་ལ་དྲངས་སོང་། །
སྐྱིད་པོའི་རྨི་ལམ་ནང་དུ།།
ང་དང་སྙིང་གྲོགས་གཉིས་ཀྱིས། །
ཕན་ཚུན་མགྲིན་པར་འཁྱུད་ནས། །
ཝ 222 རྒྱུ



རྩྭ་ཐང་གི་ཉིན་ཐོ།
རྒྱུན་
ཡང་ཡང་མཆུ་འདབ་སྦྱར་སོང་། །
་
ཞོགས་པའི་ནངས་ཇ་འཐུང་སྐབས། །
རྨི་ལམ་སེམས་ལ་དྲན་ནས། །
ན་ཆུང་བུ་མོའི་གདོང་མདོག །
ངོ་ཚས་དམར་པོར་གྱུར་སོང་། །
མཚན་མོར་ཡིད་ལ་དྲན་ན། །
གཉིད་ཀྱི་བུང་བ་འཕུར་འགྲོ།
ཉིན་མོར་སེམས་ལ་འཁོར་ན། །
ཟས་ཀྱི་ཡི་ག་ཆད་འགྲོ།
ཟླ་དགུ་པའི་ཚེས་གཅིག་གི...”
c
“འོ། ནོར་བུ་ཁྱོད་བུད་ཡོང་ངམ། ང་ཆུ་ཁོལ་ལེན་དུ་སོང་བ་ཡིན།”
“བུད་ཡོང་།”
“ལག་གི་དེ་ཅི་ཞིག་ཡིན།”
“ཁྱོད་ཀྱི་འབྲི་དེབ་རེད།”
“ ཨ། དེར་ལྟ་མི་ཉན། ང་བྱིན། བྱིན།”
“ངས་མ་བལྟས། ད་ལག་ཏུ་བླངས་མ་ཐག་ཡིན།”
“ངོ་མ་ཤོད། ཨེ་བལྟས།”
“མ་བལྟས། ངོ་མ་ཡིན། དེའི་ནང་ན་ཅི་ཞིག་ཡོད།”
361 g



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
“གཞན་པ་མེད། ཉིན་ཐོ་ཡིན།”
“བྱ་བའི་ཉིན་ཐོ་ཡིན་ནམ། སེམས་ཀྱི་ཉིན་ཐོ་ཡིན།”
“ཨང་། ཁྱོད་རང་གིས•....."
“ཨ་ལ་མ་བལྟས། ཁྱོད་སྐྲག་མི་དགོས།”
“ང་སྐྲག་དོན་མེད་མོད། འོན་ཀྱང...”
“ཟ་མ་འདི་འདྲ་མང་བོ་ཞིག་ལས་ནས་ཅི་ཞིག་བྱེད་རྒྱུ་ཡིན།
“ཉུང་སོང་བ་མིན་ནམ།”
“མིན་མིན། དེ་མིན། ཁྱོད་ལ་དཀའ་ལས...”
“ང་རང་གི་རེ་འདོད་ཡིན།?
“འོ་ན་བཀའ་དྲིན་ཆེ།”
“ད་ཟ་མ་ཟ་རྒྱུ།”
ཡ། ད་ཟ་མ་ཟ་”
དཔལ་མོ་ངེད་གཉིས་ཀྱིས་རྩེད་ཞོར་དགོད་ཞོར་གཅིག་གིས་མི་ཟ་ན་
གཅིག་གིས་མི་འཐུང་ཟེར་བཞིན་མགོ་ཐོད་གཏུགས་དང་ལག་མཉམ་འགུལ་
བྱས་ཏེ་དགའ་དགའ་སྤྲོ་སྤྲོའི་ངང་ཟ་མ་ཟོས་ནས་ཚར་རྗེས། རྒུན་ཆང་རྒྱ་མ་གང་
གི་ནང་ནས་ད་རུང་ཉུང་ཉུང་ཞིག་ལས་འཐུངས་མེད་པས་དཔལ་མོས་འདི་སྐད་
དུ། “ནོར་བུ། ངོ་མ་བཤད་ན་ང་སྐྱེས་ནས་ད་བར་ཆང་ཁམ་བུ་གང་ཡང་འཐུངས་
མ་མྱོང་། ཐ་ན་ཆང་རྒྱ་མ་གང་ཉོས་ཀྱང་མ་མྱོང་། དེ་རིང་གི་ཆང་འདི་གཟས་ནས་
ཁྱོད་ལ་ཉོས་པ་ཡིན། འཐུང་ན་འདོད་ན་སྐྱིད་པོ་ཞིག་ཐུངས། ངས་ཀྱང་ཁྱོད་ལ་
འཐུང་རོགས་བྱས་ཆོག དེ་མིན་ན་འུ་གཉིས་ཀས་ལུག་འདེད། ཁྱོད་གཅིག་ཕམ་
ན་གཅིག་ཐུངས། ང་ལྔ་ཕམ་ན་གཅིག་འཐུང་། ཨེ་ཆོག་གི”
232 རྒྱུ



རྩྭ་ཐང་གི་ཉིན་ཐོ། ལྷན་
“ཡ་དེ་ཆོག་གི”
“སྔོན་ན་ཁྱོད་ཀྱིས་ཚང་སྐལ་གཉིས་ཐུངས། འུ་གཉིས་ཀྱི་སྐལ་ཡིན།
དཔལ་མོ་ངེད་གཉིས་ཀྱིས་དེ་ལྟར་རྩེད་ཞོར་དགོད་ཞོར་ལུག་དེད་ནས་
ཞིམ་པོ་རྒུན་ཆང་བཏུང་བཞིན་ཕན་ཚུན་ལ་སེམས་གཏམ་བཤད་པ་དང་། སང་
ལོའི་ལོ་གསར་སྐབས་ཀྱི་གཉེན་སྟོན་དང་མ་འོངས་པའི་འཚོ་བ་ལ་སོགས་
ཁ་བརྡ་བྱས་ཏེ་ཅི་ཡིན་འདི་ཡིན་མ་ཤེས་པར་བདེ་སྐྱིད་དང་སྤྲོ་སྣང་ངང་ནས་
དགོང་མོའི་དུས་ཚོད་བཅུ་གཅིག་ལ་ཐོན་བྱུང་། ཨེ་མ། བདུད་རྩི་ཡ་བདུད་རྩི།
བརྩེ་དུངས་ཀྱི་བདུད་རྩི། བདེ་སྐྱིད་ཀྱི་བདུད་རྩི། སྤྲོ་སྣང་གི་བདུད་རྩི། ཀ་ར་
ལས་ཞིམ་པ། སྦྲང་རྩི་ལས་མངར་བ། ཁ་ནས་ཞིམ་པོ། སེམས་ནས་སྐྱིད་པོ་ཞིག་
རེད་ཨང་། ཧ་ལམ་དཔལ་མོ་ལ་ཡང་ང་ལྟ་བུའི་ཚོར་སྣང་དེ་ཡོད་པ་འདྲ། སྐབས་
དེར་ངས་དཔལ་མོའི་ལག་མགོར་འཇུས་ནས་ཚུར་འཐེན་པ་ན། ཁོ་མོ་ཡང་རང་
དབང་མེད་པར་ངའི་སྐེ་ལ་འབྱར་བྱུང་། དེ་ནས་གློ་བུར་དུ་ངའི་སེམས་ལ་སྔོན་
ཆད་བྱུང་མ་མྱོང་བའི་སྙིང་སྟོབས་བཤད་མི་ཤེས་པ་ཞིག་སྐྱེས་པ་དང་མཉམ་དུ།
ཁ་དང་ལག་པ་གཉིས་རང་དབང་མི་ཡོང་བའི་ངང་ནས་ཁོ་མོའི་སྐེ་ལ་འཁྱུད་པ་
ན། ཕྱེ་མ་བཙུམ་གྱི་མིག་གཉིས་དང་། དམར་པོ་ཁྲག་ལ་བསྒྱུར་པ་ལྟ་བུའི་གདོང་
གི་མདངས་ལས། དཔལ་མོ་ཡང་ཞིམ་པོ་རྒུན་ཆང་དམར་པོ་དང་ཡང་ཞིམ་བརྩེ་
དུངས་ངོ་མ་གཉིས་ཀྱིས་བཟི་ཡོད་པ་ཤེས་ཐུབ་པར་མ་ཟད། ད་རུང་ཁ་ལས “དོ་
དགོང་ནས་བཟུང་ང་གསོན་ན་ཁྱོད་ཀྱི་མི་ཡིན། ཤི་ན་ཁྱོད་ཀྱི་འདྲེ་ཡིན” ཟེར་
བ་ལས། ཁོ་མོས་ང་ལ་གསང་བ་ལྐོག་གྱུར་གྱི་བརྡ་ཞིག་བསྟན་ཡོད་པ་ཤེས་ཐུབ་
པས། ཧ་ལམ་དོ་དགོང་ངས་ཅི་ཞིག་བྱས་ཀྱང་ཁོ་མོ་ཡང་མི་འཐད་པ་མེད་པའི་
ཝཱ 223



དགུནས་
་བས་
ཀྲུང་གོ་བོད་ཀྱི་དེང་རབས་ཚིལ་རིག་གཅེས་བཏུས།
ཚད་ལ་ཐོན་ཡོད་མོད། འོན་ཀྱང་སྐབས་དེར་ངས་བསམ་ནས་འདང་ཞིག་བརྒྱབ་
ན། གཉེན་སྒྲིག་མ་བྱས་སྔོན་ལ་ཁ་འོག་འདྲེས་ན་ལུགས་དང་མཐུན་པ་ཞིག་
མིན་ལ། ནང་སྒོས་སུ་ཚང་ལ་ཁ་གཡར་ནས་ཁ་འོག་འདྲེས་ན་བརྩེ་དུངས་ངོ་མ་
ཞིག་མིན་པས། ང་རང་སྡུག་བསྔལ་དང་ན་ཟུག་གིས་མནར་བཞིན་ཕུ་བོ་ཚང་
ལ་སོང་བ་ཡིན།
འབྲོག་པའི་རྩྭ་ཐང་གི་ཝ་སྤྱང་ཁྱི་གསུམ་དང་རྟ་ནོར་ལུག་གསུམ་མ་
གཏོགས་ཁྲ་ཆུང་མིག་གིས་རིག་མ་མྱོང་བའི་མིག་རྒྱ་ཆུང་བ་ང་ལྟ་བུར་མཚོན་
ན། ཟི་ལིང་གྲོང་ཁྱེར་ལ་ཐོན་པའི་ཉིན་དེར་ང་རང་རྨི་ལམ་ལྟ་བུའི་འཇིག་རྟེན་
གཞན་པ་ཞིག་ལ་ཐོན་པ་དང་འདྲ་བྱུང་། ཡ་མཚར་བ་ཞིག་ནི་གཞོན་པའི་ལང་
ཚོ་དར་ལ་བབ་ཡོད་པའི་ཕོ་གསར་མོ་གསར་ལ་ལས་གདོང་ཐོད་གཏུགས་བྱས་
ནས་ཕན་ཚུན་ལ་སྙིང་གཏམ་བཤད་པ་དང་། ལ་ལས་སྐེ་འཇུ་ལག་འཇུ་བྱས་ཏེ་
བདེ་སྐྱིད་དང་སྤྲོ་སྣང་ངང་ནས་རྒྱ་སྲང་ལ་འཁོར་བཞིན་ལྟད་མོར་ལྟ་བ་དང་། ད་
རུང་ལ་ལས་གཅིག་གཅིག་གིས་སྐེ་ལ་འབྱར་ནས་བརྩེ་དུངས་ཀྱི་ཞིམ་པོ་བདུད་
རྩི་ཆང་གིས་ཡིད་སེམས་དྲན་པ་བཟི་སོང་བའི་རྣམ་འགྱུར་སྟོན་བཞིན་འདུག་པ་
འདི་དག་ལ་བལྟས་ན། སྒྲུང་རྩོམ་ཁ་ཤས་ནང་དུ་རིག་མྱོང་བ་དང་གནའ་གཏམ་
ལ་ལའི་ནང་དུ་གོ་མྱོང་བའི་བརྩེ་དུངས་ཀྱི་འཇིག་རྟེན་ཞེས་པ་དེ་གྲོང་ཁྱེར་འདི་
ལྟ་བུ་མིན་ན་གང་ཡིན་ཞེས་པའི་འཆར་སྣང་ཞིག་རང་དབང་མེད་པར་མི་སྐྱེས་
ཀ་མེད་ཡིན་མོད། ཡིན་ན་ཡང་ང་ནི་རྩྭ་ཐང་གི་འབྲོག་པ་ཞིག་གི་བུ་ཕྲུག་ཅིག་
* 234 རྒྱུ



རྩྭ་ཐང་གི་ཉིན་ཐོ། སྒྱུ་
ཡིན་པས། ངའི་གངས་དཀར་དྲན་པའི་དཀྱིལ་ནས་དུས་རྒྱུན་པར་རྩྭ་ཐང་གི་
རྣམ་པ་དང་རྟ་ནོར་ལུག་གསུམ་ཡོད་པ་དང་། ནང་སྒོས་སུ་དཔལ་མོའི་དགོད་མ་
འཛུམ་གྱི་མིག་གཉིས་དང་མཛེས་སྡུག་གདོང་གི་ཉམས་ལ་སོགས་པ་དུས་དང་
རྣམ་པ་ཀུན་ཏུ་ངའི་ཡིད་སེམས་དྲན་པའི་ངོས་སུ་གཞི་འདུག་བྱས་ཡོད་ལ། ཡང་
གཅིག་བཤད་ན་ང་རང་ཟི་ལིང་གྲོང་ཁྱེར་ལ་ཡོང་མ་ཐག་ཡིན་སྟབས། ཉིན་
གཅིག་ལ་དུས་ཚོད་བརྒྱད་ཀྱི་བྱ་བ་ལས་ཚར་རྗེས། གཅིག་པུ་ཁེར་འདུག་བྱེད་
པ་ལས་བཟང་ས་དང་གྲོགས་པོ་གཅིག་གི་ནང་དུ་ཡང་འགྲོ་ས་མེད་པས། ཟི་ལིང་
གྲོང་ཁྱེར་ཆེན་མོ་ཅི་འདྲ་ཞིག་སྐྱིད་ཀྱང་ངའི་སེམས་ནས་སྐྱོ་སྣང་ཞིག་དང་སུན་
སྣང་ཞིག་ལས་སྐྱིད་སྣང་ཞིག་དང་སྤྲོ་སྣང་ཞིག་ཡོད་མ་མྱོང་། །
ཉིན་ཞིག་ང་ལྕགས་རྟ་ཞིག་ལ་ཞོན་ནས་རྒྱ་སྲང་དུ་བགྲོད་སྐབས་སྟབས་
མ་ལེགས་པར་ལོ་སུམ་ཅུ་སོ་ལྔ་སོ་དྲུག་ཡས་མས་ཀྱི་བུད་མེད་ཅིག་ལ་ཐོགས་མ་
ཐོགས་ཤིག་བྱས་བྱུང་བས། ང་རང་སྐྲག་མ་དངངས་ནས་མྱུར་མོར་ལྕགས་རྟ་ལས་
བབས་ཏེ་ཁོ་མོའི་ལོགས་སུ་སོང་ནས་རྒྱ་སྐད་ཀྱིས། “བློ་མཐུན་ལགས། ངས་
ལྕགས་རྟའི་ཁ་ལོ་མ་ཐུབ་པར་ཁྱོད་ལ་ཐོགས་བྱུང་བས། ཁྱོད་རང་དགོངས་པ་མ་
ཚོམ” ཞེས་བཤད་པ་ན། བུད་མེད་དེས་ང་ལ་རྒྱ་སྐད་ཀྱིས “ཧིན། དགོངས་པ་
མ་ཚོམ། ལྕགས་རྟའི་ཁ་ལོ་མ་ཐུབ། ཅི་འདྲའི་སྙན་མོ་ཞིག་རེད། ཁྱོད་ཞར་སོང་
ནི་མིན་ནམ” ཞེས་ང་ལ་འཁོན་གཤེ་གཏོང་གིན་ཡོད་སྐབས། ལམ་འགྲོ་པ་ཕོ་
གསར་ཞིག་གིས་བར་ནས་རྒྱ་སྐད་ཀྱིས། “ཨ་རོག་བུད་མེད་བློ་མཐུན། བློ་མཐུན་
འདིས་ཁོ་ཁེར་མོས་སྐྱོན་ཆ་ཁས་བླངས་བྱུང་། ཁྱོད་ད་རུང་མི་ཆོག་གམ། འདི་
རྐང་ཐང་ལ་འགྲོ་སའི་རྐང་ལམ་མ་རེད། ད་རུང་མི་ཆོག་ན། བློ་མཐུན་འདིས་ཁྱོད་
ལ་ཕྱག་འཚལ་དགོས་པ་མིན་ནམ” ཞེས་བཤད་པ་ན། བུད་མེད་དེས་ཀྱང་ཅི་
༄༅ 25



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཡང་མི་བཤད་པར་བུད་སོང་། དེ་ནས་ལམ་འགྲོ་པ་དེས་ང་ལ་བོད་སྐད་ཀྱིས་ “ ཨ་
རོག ཁྱོད་མི་རིགས་སློབ་གྲྭ་ཆེན་མོའི་ཡིན་པ་མིན་ནམ” ཞེས་དྲིས་བྱུང་། ངས་
ཁོ་རང་བོད་རིགས་ཤིག་ཡིན་པ་ཤེས་ཏེ་སེམས་ལ་བཤད་མི་ཤེས་པའི་དགའ་སྤྲོ་
ཞིག་སྐྱེས་བྱུང་ལ། ཧ་ལམ་ལམ་འགྲོ་པ་དེས་ངའི་ཚུགས་ཀ་དང་སྐད་ཆའི་སྒྲ་
གདངས་ལས་ང་བོད་རིགས་ཤིག་ཡིན་པ་ཤེས་སོང་བ་འདྲ། དེ་ནས་ངེད་གཉིས་
ཀྱིས་ཕན་ཚུན་གྱི་རུས་མིང་དང་ལས་ཁུངས་སོགས་ཁ་བརྡ་བྱེད་ཞོར་ངའི་ཉལ་
ཁང་ནང་དུ་སོང་ནས་གྲོགས་པོ་བསྒྲིགས་པ་ཡིན། ཁོ་ནི་རིག་རྩལ་གྱི་བྱ་བ་བྱེད་
མཁན་ཞིག་ཡིན་པ་དང་མིང་ལ་དོན་གྲུབ་ཚེ་རིང་ཟེར།
ཉིན་ཞག་རེ་རེའི་དུས་ཚོད་ནི་ངོ་མ་ནམ་མཁའི་གློག་འོད་འཁྱུག་པ་ལྟ་
བུ་ཞིག་རེད། ང་རང་ཕ་ཡུལ་རྩྭ་ཐང་དང་དཔལ་མོ་ལ་ཁ་བྲལ་ནས་ཟླ་བ་བཞི་
ཙམ་འགོར་སོང་། དོན་དྲུག་ལོའི་དཔྱིད་ཀའི་གཟའ་ཉི་མ་ཞིག་ལ་ང་གཅིག་པུ་ཟི་
ལིང་མི་དམངས་གླིང་གའི་ནང་དུ་ལྟད་མོར་སོང་ནས་རི་དྭགས་རེ་རེར་ལྟད་མོར་
བལྟས་རྗེས་དྲོས་ཇ་ཞིག་འཐུང་དགོས་བསམས་ཏེ་གླིང་གའི་སྒོར་བུད་ནས་རྒྱ་
སྲང་གི་ཟ་ཁང་ཞིག་གི་ནང་ལ་སོང་བ་ཡིན། །
“ཨ་རོག་ནོར་བུ། འདིར་ཤོག་འདིར་ཤོག”
“འོ། དོན་གྲུབ་ཚེ་རིང་། ཁྱོད་ཡིན་ནམ།”
“ཁྱོད་དེ་རིང་གང་ལ་སོང་བ་ཡིན།”
“ང་གླིང་གའི་ནང་ལ་ལྟད་མོར་སོང་བ་ཡིན།”
“འོ། ངས་ངོ་སྤྲོད་ཅིག་བྱེད། འདིའི་མིང་ལ་དབྱངས་སྐྱིད་ཟེར། འདིའི་
མིང་ལ་དབང་མོ་ཟེར། ངེད་གསུམ་པོ་ལས་ཁུངས་གཅིག་གི་ཡིན། ཁོའི་མིང་ལ་
ནོར་བུ་ཟེར། ངེད་གཉིས་གྲོགས་པོ་ཡིན། ཡ་ད་འདི་ནས་མཉམ་དུ་ཟ་མ་བཟའ།”
2p6



· རྩྭ་ཐང་གི་ཉིན་ཐོ། རྒྱུ་
“དོན་གྲུབ་ཚེ་རིང་། ང་སོང་ནས་ཟ་མ་ཞིག་ཉོས་ཡོང་”
“དེ་འདྲ་མ་བཤད། ཁྱོད་སྡོད་དང་དེ་རིང་གི་སྦྱིན་བདག་ང་ཡིན།”
“ང་འགྲོ་ང་འགྲོ། ང་འགྲོ་ལ་ཉོ་ཡོང་”
“ ཨ་རོག གྲོགས་པོ་ཞིག་གི་བསམ་པ་ཡོད་ན་དེ་འདྲ་མ་བཤད། འདི་
ནས་སྡོད། ཨ་རོག་དབྱངས་སྐྱིད། དབང་མོ་ཁྱོད་གཉིས་ཀས་ནོར་བུར་ཆང་འཐུང་
གིན་ཚུགས་དང་ང་འགྲོ་ལ་ཟ་མ་ཞིག་ཉོ་ཡོང་།”
“ཡ། ཁྱོད་སོང་། དེ་ནི་དབྱངས་སྐྱིད་ཀྱི་སྐད་རེད།
མ་གཞིར་ང་གླིང་གའི་སྒོར་བུད་དེ་ཟ་ཁང་འདི་ལ་ཡོང་བ་ན། ངའི་གྲོགས་
པོ་དོན་གྲུབ་ཚེ་རིང་གིས་དབྱངས་སྐྱིད་དང་དབང་མོ་ཞེས་འབོད་པའི་གཞོན་ནུ་
མ་དེ་གཉིས་དང་མཉམ་དུ་ཟ་མ་ཟ་ཞོར་ཆང་འཐུང་གིན་ཡོད་ལ། ང་ཐོན་རྗེས་ཁོ་
ཡང་སོང་ནས་བརྔོས་ཚོད་སྡེར་མ་གསུམ་དང་ཆང་རྒྱུ་མ་དོ་ཉོས་ནས་འཁྱེར་བུད་
ཡོང་། དེ་ནས་ངེད་བཞི་པོས་རྩེད་ཁ་དགོད་ཁ་བཤད་དེ་ཆང་འཐུང་བཞིན་ཟ་མ་
ཟོས་ཚར་རྗེས། གྲོགས་པོ་དོན་གྲུབ་ཚེ་རིང་གིས་བཤད་པ་ལྟར་ང་ཚོ་མཉམ་དུ་
ཁོའི་ནང་ལ་སོང་ནས་སྔར་བཞིན་ཆང་ཨ་རིག་བདུད་རྩི་བསིལ་མ་འཐུང་ཞོར།
དབྱངས་སྐྱིད་དང་དབང་མོ་གཉིས་ཀྱིས་ང་ལ་དེང་སྐབས་ཀྱི་ཞབས་བྲོ་བསླབས་
ནས་སྐྱིད་པོ་བྱས་པ་ཡིན། གནའ་མི་བོད་ཀྱི་གཏམ་དཔེ་ལ། ཟས་ལན་པོ་མེད་ན་
རྐུན་མ་དང་དགྲ་ལན་པོ་མེད་ན་སྡར་མ་ཞེས་བཤད་སྲོལ་ཡོད་པས། ངས་ཀྱང་
བཟང་ལ་བཟང་ལན་དང་ཟས་ལ་ཟས་ལན་བསམས་ཏེ་གཟའ་ཉི་མ་ཞིག་ལ་ཁོ་
གསུམ་པོ་ངའི་ཉལ་ཁང་ནང་དུ་བོས་ནས་སྐྱིད་པོ་བྱེད་སྐབས། དོན་གྲུབ་ཚེ་རིང་
དང་དབྱངས་སྐྱིད་གཉིས་ཀྱི་མིག་གི་འཛུམ་དང་གདོང་གི་ཉམས་ལས་ཁོ་གཉིས་
ལ་བརྩེ་དུངས་ཀྱི་འབྲེལ་བ་ཞིག་ཡོད་པ་གསལ་བོར་ཤེས་ཐུབ་པར་མ་ཟད། ད་
257 རྒྱུ



ས་་
ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
རུང་ཁོ་གཉིས་ཀྱི་རྣམ་འགྱུར་དང་ཚིག་གི་ནང་དུ་ང་དང་དབང་མོ་གཉིས་ཀྱང་
གྲོགས་པོའི་འབྲེལ་བ་ནས་བརྩེ་དུངས་ཀྱི་འབྲེལ་བའི་ལམ་དུ་སོང་ན་འོས་པའི་
བསམ་ཚུལ་ཞིག་ཡོད་པ་ཡང་གསལ་བོར་ཤེས་ཐུབ་མོད། འོན་ཀྱང་ང་དང་དཔལ་
མོ་གཉིས་ཀས་གཉེན་རྟགས་བརྒྱབ་ཡོད་པས་མི་ཚད། ད་ལོའི་ལོ་སར་སྐབས་སུ་
གཉེན་སྒྲིག་བྱེད་རྒྱུ་ཡིན་པས། ངའི་སེམས་ནས་དབང་མོ་སྔར་བཞིན་བཟང་ས་
དང་གྲོགས་པོ་ཞིག་གི་ཚུལ་དུ་བཞག་པ་ཡིན། མི་ཡི་ལད་མོ་སྤྲེལ་གྱིས་བྱས་ཟེར་
བ་བཞིན་ང་ཚོས་གཅིག་གི་ལད་མོ་གཅིག་གིས་བྱས་ཏེ་འགྲུལ་པ་འབོད་པའི་
ལུགས་སྲོལ་ཞིག་ཆགས་ཡོད་དེ། གཟའ་ཉི་མ་ཞིག་ལ་ཡང་དབྱངས་སྐྱིད་དང་
དབང་མོ་གཉིས་ཀྱིས་དོན་གྲུབ་ཚེ་རིང་ངེད་གཉིས་འགྲུལ་པར་བོས་བྱུང་། ཉིན་
དེའི་གཞིས་པ་དབྱངས་སྐྱིད་དང་དབང་མོ་གཉིས་ཡིན་པས་ཇི་ལྟར་ཆང་འཐུང་
བ་དང་གང་ལྟར་ཞབས་བྲོ་འཁྲབ་པ་ལ་སོགས་ཚང་མ་ཁོ་མོ་གཉིས་ཀྱི་བཀོད་
འདོམས་ལ་ཉན་དགོས་པ་ཡིན་ཏེ། དཔེར་ན། ཆང་འཐུང་སྐབས་ལུག་དེད་ནས་
ཁྱོད་ཕམ་སོང་ན། ཁྱོད་ཀྱིས་ཆང་དཀར་བཟུང་ནས་ངའི་ཁ་ནང་ལ་ལྡུག་དགོས་
ཤིང་། ང་ཕམ་སོང་ན་ངས་ཆང་དཀར་བཟུང་ནས་ཁྱོད་ཀྱི་ཁ་ནང་ལ་ལྡུག་དགོས།
ཀ་ར་དང་སིལ་ཏོག་ཟ་སྐབས་ཀྱང་ལུག་དེད་ནས་ཁྱོད་ཕམ་སོང་ན། ཁྱོད་ཀྱིས་
སིལ་ཏོག་ཅིག་ངའི་ཁ་ནང་ལ་འཇོག་དགོས་ཤིང་། ང་ཕམ་སོང་ན་ངས་ཀ་ར་ཞིག་
ཁྱོད་ཀྱི་ཁ་ནང་ལ་འཇོག་དགོས། ཞབས་བྲོ་འཁྲབ་སྐབས་ཀྱང་དོན་གྲུབ་ཚེ་རིང་
ངེད་གཉིས་ཀྱིས་ཁོ་མོ་གཉིས་ཀའི་སྐེ་ལ་འཇུ་དགོས་པ་དང་། ཁོ་མོ་གཉིས་ཀྱིས་
ངེད་གཉིས་ཀྱི་རྐེད་པ་ནས་འཛིན་དགོས། དེ་ལྟར་མ་བྱས་ན་ངེད་གཉིས་ལ་ཆང་
གིས་ཆད་པ་གཅོད་དགོས་ལ། ཁོ་མོ་གཉིས་ལ་ཀ་ར་དང་སིལ་ཏོག་གིས་ཆད་པ་
གཅོད་དགོས། དེ་ལས་ད་རུང་གཅིག་གིས་གཅིག་གི་ཁ་ནང་ལ་ཆང་ལྡུག་སྐབས་
% 263



རྩྭ་ཐང་གི་ཉིན་ཐོ། ཉམ་
རེ་རེ་དང་། ཀ་ར་སིལ་ཏོག་འཇོག་སྐབས་རེ་རེ། ཡང་ན་ཞབས་བྲོ་འཁྲབ་ཐེངས་
རེ་རེར་འདྲ་དཔར་གཅིག་རེ་ལེན་དགོས་པས། ཉིན་དེའི་དུས་ཚོད་ནི་སྐྱིད་སྣང་
དང་དགོད་སྒྲའི་ངང་ནས་ཅི་ཡིན་འདི་ཡིན་མ་ཤེས་པར་བུད་སོང་།
མི་བསམ་མེད་ཀྱི་སྤྱོད་པ་མདོ་མེད་ཟེར་བ་དེ་ནི་ལེགས་བཤད་ཁོ་ན་ཞིག་
ཡིན་པ་རེད། དགོང་མོ་ཞིག་ལ་དབང་མོ་ངའི་ཉལ་ཁང་དུ་ཡོང་ནས་འདི་སྐད་དུ།
“ནོར་བུ། ཉི་མ་དེར་བླངས་པའི་འདྲ་པར་ཚང་མ་འདི་རེད། དབྱངས་སྐྱིད་ངེད་
གཉིས་དེ་རིང་པར་ལེན་ཁང་ལ་སོང་ནས་འདྲ་པར་འདི་དག་རིག་རྗེས། འདང་
བརྒྱབ་གིན་བརྒྱབ་གིན་ངོ་ཚ་བ་ཞིག་རེད། འུ་བཞི་པོར་སྐྲག་ས་དོགས་ས་མེད་
པས་མི་ལས་དགུ་ལས་བྱས་པ་རེད། གལ་ཏེ་འུ་བཞི་པོ་ལས་མི་གཅིག་ལ་བཟའ་
ཚང་ཡོད་པ་དང་། ཡང་ན་རང་ལ་དགའ་བའི་མི་ཞིག་ཡོད་ཚེ། དེས་འདྲ་པར་འདི་
དག་མིག་གིས་རིག་ན་སྙིང་རླུང་སྟོད་ལ་འཚང་རྒྱུ་རེད” ཅེས་བཤད་ཞོར་འདྲ་
པར་ཚང་མ་ངའི་མདུན་འཇོག་ཐོག་ཏུ་བཤམས་བྱུང་། ངས་འདྲ་པར་རེ་རེར་ལྟ་
སྐབས་རང་གི་མིག་གཉིས་ལ་རང་ཉིད་ཀྱང་ཡིད་མི་ཆེས་པའི་སྣང་བ་ཞིག་སྐྱེས་
བྱུང་། ངས་དབང་མོའི་ཁ་ནང་ལ་ཀ་ར་འཇོག་བཞིན་ཡོད་པ་དང་། དབང་མོས་
ངའི་ཁ་ནང་ལ་ཆང་ལྡུག་བཞིན་ཡོད་པའི་འདྲ་པར་དེ་དག་ལ་བལྟས་ན། དབང་
མོ་ངེད་གཉིས་སྐྱིད་པོ་བརྩེ་དུངས་ཀྱི་བདུད་རྩི་ཆང་གིས་ཡིད་སེམས་དྲན་པ་བཟི་
ཡོད་པའི་སྣང་བ་ཞིག་སྟེར་ལ། དེ་ལས་ད་རུང་ཞབས་བྲོ་འཁྲབ་སྐབས་བླངས་པའི་
འདྲ་པར་ལ་ལའི་ཐོག་ཏུ། ང་དབང་མོའི་སྐེ་ལ་འབྱར་ནས་འོ་བྱེད་ཀྱིན་ཡོད་པ་
དང་འདྲ་ཞིང་། ཡང་ལ་ལ་ཞིག་འདྲ་པར་ལེན་ཕྱོགས་ཀྱིས་དབང་མོ་ངའི་འོག་ན་
གན་རྐྱལ་ལ་ཉལ་ཡོད་པ་དང་ང་ཁོ་མོའི་ལུས་ཐོག་ཏུ་བུད་ཡོད་པས། ངའི་ལུས་
ཧྲིལ་བོར་ཚ་དྲོད་ཅིག་རྒྱུགས་པའི་སྣང་བ་ཞིག་རང་ཤུགས་སུ་སྐྱེས་བྱུང་། སྐབས་
© 269 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
དེར་ཐག་ཐག་ཐག་སྒོ་རྡུང་གིན་ཡོད་པས། ངས “སུ་ཡིན། ནང་ལ་ཤོག” ཅེས་
བཤད་པ་ན། དཔལ་མོས་སྒོ་ཕྱེས་ནས་ནང་ལ་བུད་ཡོང་། ངས་དཔལ་མོ་རིག་
མ་ཐག་དགའ་སྤྲོ་དང་ཡ་མཚར་བའི་ཚུལ་གྱིས “དཔལ་མོ། ཁྱོད་ནམ་ཡོང་བ་
ཡིན” ཞེས་དྲིས་པ་ན། དཔལ་མོས “ང་དེ་རིང་ཡུལ་ནས་ཡོང་བ་ཡིན། ལམ་ནས་
རླངས་འཁོར་ལ་སྐྱོན་བྱུང་རྐྱེན་ད་བར་དུ་ལུས་སོང” ཟེར། སྐབས་དེར་དབང་
མོས “ནོར་བུ། འགྲུལ་པ་ཁྱོད་གཉིས་ཀྱིས་ཁ་བརྡ་བྱོས། ང་ད་འགྲོ་རྒྱུ་ཡིན” ཞེས་
བཤད་བྱུང་། ངས “ཡ། འོ་ན་ཁྱོད་སོང” ཟེར་ཞོར་དབང་མོ་སྒོ་ལ་བསྐྱལ་རྗེས།
གློ་བུར་དུ་འདྲ་པར་དེ་དག་སེམས་ལ་དྲན་བྱུང་བས་འཚབ་འཚུབ་ངང་ནང་ལ་
ཡོང་ནས་ཡར་ལྟ་མར་ལྟ་ཞིག་བྱས་པ་ན། འདྲ་པར་གཅིག་ཀྱང་རིག་རྒྱུ་མཐོང་
རྒྱུ་མི་འདུག ཧ་ལམ་དཔལ་མོས་སྒོ་རྡུང་སྐབས་དབང་མོས་སྡུད་གསོག་བྱས་ནས་
འཁྱེར་སོང་བ་འདྲ། འོ། གནམ་རྒན་མ། ངའི་སྙིང་མིད་ཐག་ཁ་ནས་རིམ་བཞིན་
མར་བབས་སོང་། དེ་ནས་དཔལ་མོས་ད་རྒྱ་སྲང་ནས་ཟ་མ་ཟོས་རུང་ཡིན་ཟེར་
བས། ངས་ཁོ་མོར་ཇ་དཀར་ཡོལ་གང་བླུགས་རྗེས་ངེད་གཉིས་ཀྱིས་ཕ་ཡུལ་རྩྭ་
ཐང་གི་གནས་ཚུལ་དང་མ་འོངས་འཚོ་བའི་བྱ་བ་ཐམས་ཅད་ཁ་བརྡ་བྱས་ཏེ་ཅི་
ཡིན་འདི་ཡིན་མ་ཤེས་པར་དགོང་མོའི་དུས་ཚོད་བཅུ་གཉིས་ལ་ཐོན་བྱུང་བས།
ངས་སེམས་ནས་དཔལ་མོ་ཟི་ལིང་ནས་ཉིན་ཁ་ཤས་ལ་འདུག་རྒྱུ་ཡིན་པ་དང་། དེ་
རིང་ལམ་ནས་སྡུག་མྱངས་ཡོད་པས་ད་ངལ་གསོ་བྱས་ན་བཟང་བསམས་ཏེ། ཁོ་
མོར་རྐང་བ་འཁྱུད་བྱེད་ཀྱི་ཆུ་སོགས་གྲ་སྒྲིག་བྱས་པ་དང་། དེ་ནས་ཁོ་མོའི་སྐེ་ལ་
འཁྱུད་དེ་འོ་ཞིག་བྱས་རྗེས་ང་སོང་ནས་ང་ཚོ་ལས་ཁུངས་ཀྱི་བློ་མཐུན་ཞིག་གི་
ནང་ནས་ཉལ་བ་ཡིན། དེའི་ཕྱི་ཉིན་ནངས་མོའི་དུས་ཚོད་དྲུག་དང་ཕྱེད་ཀའི་
ཐོག་ང་རང་ཡར་ལངས་ནས་ཉལ་ཁང་སྒོ་ཁར་སོང་བ་ན། ངའི་ཉལ་ཁང་ནང་
EAA
༄༅ 27Oཉྩ



ཧ
རྩྭ་ཐང་གི་ཉིན་ཐོ།
དུ་ད་རུང་གློག་བཀར་མེད་པས་ངས་དཔལ་མོ་ད་རུང་ལངས་མེད་པ་ཤེས་ཏེ་རྒྱ་
སྲང་ལ་སྐོར་བ་ཞིག་བྱས་པ་དང་། དེ་ནས་སྒེར་གྱི་ཟ་ཁང་ཞིག་གི་ནང་ལ་སོང་
ནས་གཡིས་གོར་རྒྱ་མ་གང་དང་བྱ་སྒོང་བཙོས་མ་ཁ་ཤས་ཉོས་ཏེ་ཕྱིར་ཡོང་བ་ན་
དུས་ཚོད་བདུན་དང་ཕྱེད་ཀ་ལ་ཐོན་ཡོད་ཀྱང་དཔལ་མོ་ད་རུང་ལངས་མེད་པ་
རེད། དེ་ནས་ངས་དྲྭ་ཕྱེ་ནས་ནང་ལ་སོང་བ་ན་དཔལ་མོ་རིག་རྒྱུ་མི་འདུག ངས་
ཅི་ཡིན་འདི་ཡིན་མ་ཤེས་པར་ཡར་ལྟ་མར་ལྟ་ཞིག་བྱས་ཚེ། ངའི་མདུན་འཇོག་
ཐོག་ཏུ་ཁ་རྩང་གི་འདྲ་པར་དེ་དག་བཞག་ཡོད་པ་དང་དེའི་ལོགས་སུ་ཡི་གེ་བྲིས་
འདུག་པའི་ཤོག་ལྷེ་གཅིག་ཀྱང་བཞག་ཡོད། ངས་ཤོག་ལྷེ་དེ་ལག་ཏུ་བླངས་པ་ན་
འདི་ལྟར་བྲིས་འདུག
“ནོར་བུ། ཁྱོད་ཀྱིས་དུས་རྒྱུན་ངའི་སྡུན་ནས་སྐད་ཆ་ཚིག་གཅིག་བཤད་
ཐེངས་རེ་རེར། རང་གི་དྲིན་ཆེན་ཕ་མ་གཉིས་དང་ཉི་ཟླ་སྐར་གསུམ་ལ་སོགས་
ཐེངས་མང་བོར་མནའ་རྟེན་ལ་བཞག་མྱོང་བས། ངས་དེ་རིང་བར་དུ་ཁྱོད་ནི་
རང་གི་དྲིན་ཆེན་ཕ་མ་གཉིས་ཀྱི་ཤ་ཟ་མཁན་དང་ཁྲག་འཐུང་མཁན་འཇོག་
མེད་ཁྲེལ་མེད་ཅིག་ཡིན་པ་ཤེས་མ་བྱུང་། དེ་ལས་ཀྱང་ང་ནི་ཁྱོད་ཀྱིས་ཁ་ཡག་
ངོ་དགའ་སྣ་ཚོགས་བཤད་པའི་དུག་ནག་གིས་བཟི་ནས་དུས་དེ་རིང་བར་དུ་
མ་དྭངས་པས་ཅི་འདྲའི་གླེན་མ་ཞིག་རེད་ཨང་། འཇོག་མེད་ཁྲེལ་མེད་ཁྱོད་ལྟ་
བུའི་སེམས་ནས་བརྩེ་དུངས་ངོ་མ་ཞིག་ཡོད་ཟེར་བ་ཐམས་ཅད་སྐྱག་རྫུན་ཁོ་ན་
རེད། ཡིན་ན་ཡང་ཁྱོད་ཀྱིས་ང་ལ་འདྲ་པར་འདི་དག་ཐོག་གི་བུ་མོ་འདི་ལྟར་གང་
འདོད་འདོད་བྱས་མ་མྱོང་བས་བཀའ་དྲིན་ཆེ། ང་ཕ་ཡུལ་ལ་བུད་སོང་” མ་གཞི་
ཁ་རྩང་དཔལ་མོས་ངའི་སྒོ་རྡུང་སྐབས་དབང་མོས་འདྲ་པར་དེ་དག་ངའི་སྔས་
མགོའི་འོག་དང་ཡང་ན་ཉལ་ཐུལ་བར་དུ་བཅུག་པ་དང་། དཔལ་མོ་ཉལ་སྐབས་
ཉྩ 27 ༣ སྒྱུ



《ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
རིག་སོང་བ་ཡིན་རྒྱུ་རེད། དེ་ནས་ངས་ལྕགས་རྟ་ཞིག་གཡར་ནས་བྱ་འཕུར་བ་
ལྟར་རླངས་འཁོར་ས་ཚིགས་ལ་སོང་བ་ན། ཕ་ཡུལ་ཕྱོགས་སུ་བགྲོད་པའི་འགྲུལ་
སྤྱོད་རླངས་འཁོར་དེ། “ཏོའུ་ཏོའུ། ཏོའུ་ཏོའུ” ཞེས་དུང་བརྡ་ཞིག་སྒྲོག་བཞིན་
ཇེ་མགྱོགས་ཇེ་མགྱོགས་ངང་ནས་ཕ་ཡུལ་ཕྱོགས་སུ་བུད་སོང་། ངས་མིག་གིས་
བལྟས་བལྟས་རིག་རིག་ལ་ང་དང་བར་ཐག་ཇེ་རིང་ཇེ་རིང་ལ་སོང་ནས་མི་སྣང་
བར་གྱུར་སོང་།
དཔལ་མོ་ཕ་ཡུལ་ལ་བུད་སོང་། ཁོ་མོས་བདེ་སྐྱིད་དང་སྤྲོ་སྣང་གི་བརྩེ་
དུངས་ཁྱེར་ནས་ཟི་ལིང་ལ་ཡོང་བ་དང་། སྐྱོ་གདུང་དང་ཁོང་ཁྲོའི་སྡུག་བསྔལ་
ཁུར་ནས་ཕ་ཡུལ་ལ་བུད་སོང་། ངའི་སེམས་ལ་བཞག་པ་ནི་དྲིན་ཆེན་ཕ་མ་
གཉིས་ཀྱི་ཤ་ཟ་མཁན་དང་ཁྲག་འཐུང་མཁན། འཇོག་མེད་ཁྲེལ་མེད་དང་
མནའ་ཟ་དུག་འཐུངས་ལ་སོགས་ཟེར་བའི་སྡིགས་མོ་དང་ངོ་མཚང་བྲུས་པ་
དེ་དག་ཡིན་མོད། ཡིན་ན་ཡང་དཔལ་མོ་ཕ་ཡུལ་ལ་སོང་ཤུལ་ནས་ངའི་ཡིད་
སེམས་དྲན་པའི་དཀྱིལ་ནས་དཔལ་མོ་ངེད་གཉིས་ཀྱི་ཐོག་མའི་བརྩེ་དུངས་ཀྱི་
དྲི་མེད་དར་གྱི་མདུད་པ་དེ་ཇེ་དམ་ཇེ་དམ་ལ་སོང་བར་མ་ཟད། ཁོ་མོར་དགའ་
ཞེན་དང་ཡིད་ཆེས་ཀྱི་འདུན་པ་དེ་སྔར་ལས་ཇེ་ཆེ་དང་ཇེ་ཟབ་ལ་སོང་བ་ཡིན།
མ་གཞི་ཁོ་མོས་ང་ལ་ཤ་ཟ་ཁྲག་འཐུངས་དང་འཇོག་མེད་ཁྲེལ་མེད་ཅེས་སེམས་
དང་ཁོང་གི་སྙིང་གཏམ་རེ་རེ་ཡི་གེར་བྲིས་ཡོད་པ་ལས། ངས་ཁོ་མོ་ཡིད་སེམས་
དྲན་པའི་གཏིང་ནས་ང་ལ་དགའ་ཞེན་དང་བརྩེ་དུངས་ངོ་མ་ཡོད་པ་གསལ་
ཝ 272 ཚུ།



ཧ
རྩྭ་ཐང་གི་ཉིན་ཐོ།
བོར་ཤེས་ཐུབ་པས། མྱུར་བར་ཁོ་མོའི་སེམས་ཀྱི་དོགས་པ་དེ་དག་སེལ་དགོས་
བསམས་ཏེ་འདྲ་པར་དེ་དག་གི་གནས་ཚུལ་ངོ་མ་གཅིག་གཅིག་གཉིས་གཉིས་
ཤོག་གུ་དཀར་པོའི་ཐོག་ལ་ཡི་གེ་ནག་ཆུང་བྲིས་ནས་ཁོ་མོར་བསྐུར་པ་ཡིན་
མོད། འོན་ཀྱང་ཉི་མ་བདུན་བརྒྱད་ཅིག་འགོར་རྗེས་ད་རུང་དཔལ་མོའི་ཡིག་
ལན་རིག་རྒྱུ་མེད་པས། དེ་ནས་བཟུང་སྐྲག་སྣང་ཞིག་དང་དོགས་སྣང་ཞིག་གི་
མགྲོན་པོ་ཞིག་ཉིན་རྒྱུན་ངའི་ཡིད་སེམས་དྲན་པའི་མགྲོན་ཁང་ནང་དུ་འཁོར་
བྱུང་སྟབས། ཡང་འཕྲོ་རིམ་འཕྲོར་འགྱོད་བཤགས་དང་དོགས་སེལ་གྱི་ཡི་གེ་
གསུམ་བསྐུར་པ་ཡིན། དེ་ནས་ཉིན་ལྔ་དྲུག་ཅིག་གི་རྗེས་སུ་དཔལ་མོའི་ཡིག་
ལན་ཞིག་ངའི་ལག་ཏུ་འབྱོར་བྱུང་། ངས་སེམས་ནས་ད་ལྟ་ཁོ་མོའི་སེམས་ཀྱི་
ཁོང་ཁྲོ་ཐམས་ཅད་དྭངས་སོང་བ་འདྲ་བསམས་ཞོར་དགའ་དགའ་སྤྲོ་སྤྲོའི་ངང་
ཡི་གེའི་ཁ་ཕྱེ་ནས་བལྟས་པ་ན་འདི་སྐད་བྲིས་འདུག
“ནོར་བུ། ཁྱོད་ཀྱིས་བསྐུར་ཡོང་བའི་ཡི་གེ་ཚང་མ་འཕྲོ་རིམ་འཕྲོར་ངའི་ལག་
ཏུ་འབྱོར་བྱུང་མོད། ཡིན་ན་ཡང་ངས་ཁྱོད་ཀྱི་ཡི་གེ་གཅིག་ཀྱང་ཁ་དབྱེ་མ་ཐུབ་པར་
ཚང་མ་མེ་ལ་སྒྲོན་པ་ཡིན། ཁྱོད་ཀྱི་ཡི་གེ་ཚང་མའི་དོན་རྩ་མདོར་བསྡུས་ན་དགོང་མོ་
དེར་ཁྱོད་ཀྱིས་ངའི་ངོ་ལ་བལྟས་ནས་བཤད་མ་ཐུབ་པར་བློ་དང་བཀོད་པས་གཟས་ནས་
ཉལ་ཐུལ་བར་ལ་བཅུག་ཡོད་པའི་འདྲ་པར་དེ་དག་གི་རྒྱུ་མཚན་ཡིན་པས་བལྟ་མ་ཐུབ་
པ་ཡིན་ལ། འདང་བརྒྱབ་ན་ལས་ངན་མ་ངས་བལྟས་ཀྱང་སེམས་ཀྱི་སྡུག་བསྔལ་དང་སྐྱོ་
འགྱོད་ཀྱི་མེ་ལྕེ་དམར་པོ་དེ་ཇེ་ཆེ་ཡིན་པ་ལས་ཇེ་ཆུང་ལ་འགྲོ་ག་ལ་ཐུབ། ང་རྣམ་ཤེས་
མེད་པ་ལྟར་རྫོང་ཐོག་ལ་ཐོན་ནས་འུ་གཉིས་ཀྱི་གནས་ཚུལ་ཐམས་ཅད་ལ་ཕྱིར་འདང་
རྒྱག་ཐེངས་རེ་རེ་དང་། ཁྱོད་གཉིས་ཀྱི་འདྲ་པར་དེ་དག་གི་ཚུགས་ཀ་ལ་སོགས་ཡིད་ལ་
དྲན་ཐེངས་རེ་རེར། ང་རང་ཚེ་ཐོག་འདི་ནས་འདུག་འདོད་ཀྱི་བསམ་པ་ཞིག་ཡོད་མི་
ར་
ཉྩ 273 @



ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ཐུབ་མོད། འོན་ཀྱང་ངའི་ཨ་ཁུ་དང་ཨ་ནེ་གཉིས་ཀ་དེང་སྐབས་ལ་མགོའི་ཉི་མ་དང་ལ་
རྟིང་གི་གྲིབ་མའི་ཚད་ལ་ཐོན་ཡོད་པ་དང་། ཁོ་གཉིས་ཚེ་ཐོག་འདིར་ཡོང་ནས་ཤ་ཁྲག་
ལས་མཆེད་པའི་བུ་མོ་གཅིག་ཀྱང་མེད་པས། ང་རང་ཆུང་བྱིས་པའི་དུས་ནས་བཟུང་ཁོ་
གཉིས་ཀྱི་ཁོག་གི་སྙིང་དང་གདོང་གི་མིག་ལྟ་བུར་གྱུར་ནས་སེམས་ཀྱི་རེ་བ་ཐམས་ཅད་
ངའི་ཐོག་ལ་བཅོལ་ཡོད་པས། ངས་ཚེ་ཕྱི་མའི་ལམ་ལ་རྐང་བ་སྤོས་ཟིན་པའི་ལོ་ལོན་དེ་
གཉིས་བསྐྱུར་ནས་ཤི་མ་ཐུབ། ཡིན་ན་ཡང་ངའི་ཡིད་སེམས་ཀྱི་དྲན་པ་དང་ཐོག་མའི་
བརྩེ་དུངས་ཀྱི་བདེ་སྐྱིད་དང་སྤྲོ་སྣང་ཐམས་ཅད་ང་དང་ཁ་བྲལ་ནས་ཚེ་ཕྱི་མའི་ཡུལ་
ལ་བུད་སོང་། །
ནོར་བུ། སྙིང་རྗེ་དང་སེམས་གསོའི་འབྲེལ་བ་ནས་བརྩེ་དུངས་ཀྱི་འབྲེལ་བའི་
ལམ་དུ་སོང་བའི་བརྩེ་དུངས་དེ་དགའ་ཞེན་དང་དུངས་སེམས་ཡོད་པའི་བརྩེ་དུངས་
ངོ་མ་ཞིག་མིན་པས། ཉིན་ཞིག་སླར་ཡང་བརྩེ་དུངས་ཀྱི་འབྲེལ་བའི་ལམ་ནས་སྙིང་
རྗེ་དང་སེམས་གསོའི་འབྲེལ་བའི་ལམ་ལ་ཕྱིར་ཡོང་བའི་གནས་ཚུལ་ངོ་མ་གང་མང་
ཡོད་པ་དང་། འུ་གཉིས་ཀྱི་བརྩེ་དུངས་ཀྱི་འབྲེལ་བ་འདི་ཡང་ཁྱོད་ལ་མཚོན་ན་གོང་
གི་གནས་ཚུལ་དེ་དང་ཨ་ན་མ་ན་ཡིན་པས། ཁྱོད་ཀྱིས་སེམས་ནས་སྐྱོ་གདུང་གི་སྡུག་
བསྔལ་ཟེར་བ་དེ་ཅི་འདྲ་ཞིག་ཡིན་པ་མི་ཤེས་མོད། ཡིན་ན་ཡང་བརྩེ་དུངས་ཀྱི་ལྟོ་
དཀར་ཉ་མོ་གློ་བུར་དུ་སྐྱོ་གདུང་གི་དོལ་ལ་ལྷུང་བའི་ལས་ངན་མ་ང་ལྟ་བུར་མཚོན་
ན། ཚེ་ཐོག་འདི་ན་སྐྱིད་མེད་ཀྱང་གསོན་པོར་འདུག་དགོས་པས་མྱུར་བར་ཤ་ཁྲག་
ལས་མཆེད་པའི་བྱིས་པ་ཞིག་ཡོད་ན། ད་གཟོད་ངའི་ཡིད་སེམས་དྲན་པའི་གཏིང་དུ་
ལུས་ཡོད་པའི་སྡུག་བསྔལ་དང་སྐྱོ་གདུང་གི་རྨ་ཁ་གསར་རྙིང་ཐམས་ཅད་ཇེ་ཆུང་
དང་ཇེ་སོས་ལ་འགྲོ་བ་ལས་ཐབས་གཞན་མེད་པས། ཟླ་འདིའི་ཚེས་བཅོ་ལྔའི་ཉིན་
ནི་ངས་གཉེན་སྒྲིག་བྱེད་པའི་ཉི་མ་ཡིན་ལ། ཉིན་དེ་ནས་བཟུང་ང་གསོན་ན་གཞན་
274



རྩྭ་ཐང་གི་ཉིན་ཐོ། ཉན
གྱི་མི་དང་ཤི་ན་གཞན་གྱི་འདྲེ་ཡིན་མོད། འོན་ཀྱང་ངའི་ཐོག་མའི་བརྩེ་དུངས་ཀྱི་
རྣམ་ཤེས་བུང་བ་ལྟ་བུ་ནམ་ཡང་ཁྱོད་ཀྱི་སྙིང་རྗེ་དང་སེམས་གསོའི་སྐྱེད་ཚལ་དུ་གཞི་
འདུག་བྱས་ཡོད་པ་ཡིན། ད་བདེ་མོ་བྱོས།
ཟླ་འདིའི་ཚེས་བཅུ་གཉིས་ཉིན་ལ་བྲིས།
ངས་དཔལ་མོའི་ཡི་གེ་ལ་བལྟས་ཚར་རྗེས་སེམས་ལ་འདྲ་མིན་སྣ་ཚོགས་
ཤིག་དྲན་ཞོར་འདང་ཞིག་བརྒྱབ་ན། དཔལ་མོའི་ཡིག་ལན་འབྱོར་བའི་ཉིན་དེ་
ནི་ཏག་ཏག་ལུགས་རྙིང་གི་ཟླ་བཞི་པའི་ཚེས་བཅོ་ལྔ་ཡིན་པ་དང་། དཔལ་མོས་
བཤད་ཚུལ་ལྟར་ན་ཉིན་དེ་ནི་ཁོ་མོ་གཉེན་སྒྲིག་བྱེད་པའི་ཉི་མ་རེད། དེ་ནས་
ངས་ཁོ་མོས་ངའི་ཡི་གེ་ཚང་མ་མེ་ལ་སྒྲོན་པ་ཡིན་ཟེར་བ་དེ་དག་ཧ་ལམ་ཁོང་
ཁྲོའི་སྐད་ཆ་ཡིན་པ་འདྲ་བསམས་མོད། འོན་ཀྱང་ཉིན་དེར་ང་ལ་དུས་རྒྱུན་དང་
མི་འདྲ་བའི་སྣང་བ་བཤད་མི་ཤེས་པ་ཞིག་ཡོད་པས། ངས་ཀྱང་ཅི་འདྲ་འདོད་
བཞིན་མགོ་ཁྲིད་ལ་ཉིན་དྲུག་གི་གནང་བ་ཞུས་པ་ཡིན་ལ་དེའི་ཕྱི་ཉིན་ཕ་ཡུལ་
ལ་ཡོང་བ་ཡིན། ང་རྫོང་ཐོག་ཏུ་ཐོན་རྗེས་ཐོག་མར་ཕུ་བོ་ཚང་ལ་སོང་བ་ན་ཕུ་
བོས་འདི་སྐད་དུ།
“དཔལ་མོས་ཁ་ཚང་གཉེན་སྒྲིག་བྱས་སོང་།”
“གཉེན་སྒྲིག སུ་ལ།”
“ཁུལ་སྨན་ཁང་གི་ཁ་ལོ་པ་བསམ་འགྲུབ།”
ངས་ཕུ་བོའི་ཁ་ནས་དཔལ་མོས་གཉེན་སྒྲིག་བྱས་སོང་ཞེས་པའི་བློ་ཡིད་
ལས་འདས་པའི་སྐད་ཆ་དེ་ཐོས་མ་ཐག་ཏུ་ཀླད་པའི་ནང་དུ་ཅི་ཡང་དྲན་རྒྱུ་མེད་
༄༅ 275



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
པ་ཞིག་ཏུ་གྱུར་སོང་། དེ་ནས་ལུ་གུ་གཟའ་རོ་ཞིག་ལྟར་དམིགས་ཡུལ་མེད་པའི་
ངང་ནས་འཁྱ་རེ་འཁྱོར་རེར་རྒྱ་སྲང་དུ་སོང་བ་ན། ཁུ་བྱུག་སྔོན་མོ་ཞིག་གིས “ཀུ་
ཀོ ཀུ་ཀོ” ཞེས་གསུང་སྙན་སྒྲོག་བཞིན་ཡོད་པ་དེ་ངའི་རྣ་ལམ་དུ།
“དབུས་གཙང་ཡུལ་གྱི་བླ་མ།།
ཁྱོད་རང་ཕེབས་པ་འཕྱིས་སོང་། །
ཡིད་འཕྲོག་ཆོས་དུང་དཀར་པོར། །
གཞན་གྱིས་བདག་པོ་བརྒྱབ་སོང་། །
རྒྱ་ནག་ཡུལ་གྱི་ཚོང་དཔོན།།
ཁྱོད་རང་ཕེབས་པ་འཕྱིས་སོང་།།
རིན་ཆེན་གསེར་གྱི་ནོར་བུ། །
གཞན་གྱིས་མཛོད་ལ་བཅུག་སོང་།།
ཟི་ལིང་ཕྱོགས་ཀྱི་ཕོ་གསར།།
ཁྱོད་རང་ཕེབས་པ་འཕྱིས་སོང་།།
སྙིང་གི་མཛའ་མཐུན་བུ་མོ། །
གཞན་གྱི་ཆུང་མ་བྱས་སོང་།།”
ཞེས་གྲགས་པ་དང་འདྲ་ལ། བརྩེ་དུངས་ཟེར་བ་སྔ་དྲོར་སྐྱིད་སྣང་དང་སྤྲོ་
སྣང་གཉིས་ཀྱི་དབྱར་གསུམ་སྦྲང་ཆར་ལྟ་བུ་ཞིག་ཡིན་ན། ཕྱི་དྲོར་སྐྱོ་སྣང་དང་
སྡུག་སྣང་གཉིས་ཀྱི་དགུན་གསུམ་གྱི་ཁ་བ་ལྟ་བུ་ཞིག་ཡིན་པ་རེད། ང་ལ་མཚོན་
ན་དཔལ་མོ་ངེད་གཉིས་ཀྱི་ཐོག་མའི་བརྩེ་དུངས་ཀྱི་བདེ་སྐྱིད་དང་མ་འོངས་
276 ཉྩ



རྩྭ་ཐང་གི་ཉིན་ཐོ། ན
འཚོ་བའི་རེ་བ་ཐམས་ཅད་བལྟས་བལྟས་མིག་གིས་རིག་རིག་ལ་སྡུག་བསྔལ་
དང་འདང་རྒྱག་གི་ཁུར་བོ་ཞིག་ལ་གྱུར་སོང་། ངས་སྡུག་བསྔལ་དང་འདང་
རྒྱག་གི་ཁུར་བོ་ལྗིད་མོ་དེ་ཁུར་ནས་ཟི་ལིང་ལ་ཐོན་རྗེས། ལུས་ཀྱིས་མ་ལྕོགས་
པ་དང་སེམས་ཀྱིས་མ་སྲོན་པར་ཉལ་སར་ལྷུང་སོང་། སྐབས་དེར་ངའི་གནས་
ཚུལ་ཐམས་ཅད་གྲོགས་པོ་དོན་གྲུབ་ཚེ་རིང་གིས་ཤེས་རྗེས། འདྲ་པར་དེ་དག་
ཁོས་བླངས་པ་ཡིན་པས་ཁོ་ཡང་ཤིན་ཏུ་འགྱོད་པ་སྐྱེ་གིན་ཡོད་མོད། ཡིན་ན་
ཡང་འགྱོད་པ་ལས་ཀྱི་ཐ་མ་ཡིན་པས་ཚད་འདི་ལ་ཐོན་ནས་འགྱོད་པ་སྐྱེས་རུང་
འཕྱིས་སོང་བའི་སྐད་ཆ་རེད། ང་སེམས་སྡུག་དང་སྐྱོ་གདུང་གིས་ཉལ་སར་ལྷུང་
ཡོད་སྐབས་གྲོགས་པོ་དོན་གྲུབ་ཚེ་རིང་དང་དབང་མོ། དབྱངས་སྐྱིད་གསུམ་གྱིས་
ཉིན་དུ་མའི་རིང་ལ་ཕྱོགས་གང་ཐད་ནས་རོགས་རམ་བྱས་པར་མ་ཟད། གྲོགས་
པོ་དོན་གྲུབ་ཚེ་རིང་དང་དབྱངས་སྐྱིད་གཉིས་ཀྱིས་ང་ལ་གཉེན་སྒྲིག་བྱས་ན་ད་
གཟོད་ངའི་ཡིད་སེམས་དྲན་པའི་གཏིང་གི་སྡུག་བསྔལ་དང་སྐྱོ་གདུང་གི་ཁུར་
བོ་ལྗིད་མོ་དེ་ཇེ་ཡང་ལ་འགྲོ་བ་ཡིན་ཞེས་རེ་བ་དང་སེམས་གཏམ་ཐེངས་གང་
མང་ལ་བཤད་པ་དང་། ངས་ཀྱང་རང་གི་ཡིད་སེམས་དྲོན་པའི་ནང་ནས་ལམ་
ལམ་འབར་བཞིན་ཡོད་པའི་སེམས་སྡུག་དང་འགྱོད་གདུང་གི་མེ་ལྕེ་དམར་པོ་དེ་
ཇེ་ཆུང་ལ་གཏོང་བའི་ཆེད་དུ། ལུགས་རྙིང་གི་དབྱར་ཟླ་ལྔ་པའི་ཚེས་ལྔའི་ཉིན་
དབང་མོ་དང་གཉེན་སྒྲིག་བྱས་པ་ཡིན།
ཉིན་གང་གི་བསམ་མེད་སྤྱོད་པ་དེ། ཚེ་གང་གི་བརྗེད་མེད་འགྱོད་པ་ཡིན་
ཞེས་པའི་གཏམ་དཔེ་དེ་ངོ་མའི་ང་དང་ང་ལྟ་བུར་བལྟས་ནས་བཤད་པ་ཡིན་
པ་འདྲ། དབང་མོ་ངེད་གཉིས་གཉེན་སྒྲིག་བྱས་ནས་ད་བར་ལོ་ངོ་བརྒྱད་ཙམ་
འགོར་བའི་རིང་ལ། ངེད་གཉིས་ནམ་ཡིན་རུང་འགྲིག་པོ་མཐུན་པོ་ཡིན་པར་མ་
ཉྩ 277 རྒྱུ



༧ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ཟད། དེང་སྐབས་དབང་མོ་ངེད་གཉིས་བུ་བུ་མོ་གཉིས་ཀྱི་དྲིན་ཆེན་ཕ་མར་གྱུར་
ནས་འཚོ་བ་དང་བྱ་བ་ལ་སོགས་པའི་ཕྱོགས་གང་ཐད་ནས་སྐྱིད་པོ་བདེ་མོ་ཡིན་
མོད། ཡིན་ན་ཡང་དཔལ་མོའི་དགོད་མ་འཛུམ་གྱི་མིག་དང་མཛེས་སྡུག་གདོང་
གི་ཉམས་གཉིས་ཀྱི་མགྲོན་པོ་ཆ་རྒྱུས་ཅན་དེ། དུས་ནམ་ཡང་ངའི་ཡིད་སེམས་
དྲན་པའི་མགྲོན་ཁང་ནང་དུ་གཞི་འདུག་བྱས་ཡོད་པས། ངས་དུས་རྒྱུན་པར་
མིག་གིས་དབང་མོའི་ངོ་ལ་བལྟས་བལྟས་མེད་པར་ཁ་ནས “དཔལ་མོ” ཞེས་
པའི་མིང་འདི་རང་ཤུགས་སུ་ཤོར་འགྲོ། རླབས་ཆེན་གྱི་རྩོམ་པ་པོ་པར་ཏྲ་ཁི་
ཡིས “ཡིད་སེམས་བླ་ན་མེད་པ་ཞིག་གིས་བརྩེ་དུངས་ཀྱི་ཆེད་དུ་སེམས་ཀྱི་
སྡུག་བསྔལ་ལ་འཛད་མཐའ་མེད་པ་དེ་ནི། ནམ་ཡང་མཆོག་ཏུ་གྱུར་པའི་ཟློས་
གར་ཞིག་ཡིན་པ་རེད” ཅེས་གསུངས་ཡོད་མོད།འོན་ཀྱང་ང་ལ་མཚོན་ནས་
བཤད་ན། ཐོག་མའི་བརྩེ་དུངས་ཀྱི་ཆེད་དུ་སེམས་ཀྱི་སྡུག་བསྔལ་དང་སྐྱོ་གདུང་
ལ་འཛད་མཐའ་མེད་པ་འདི་ནི། ནམ་ཡང་སེམས་སྡུག་དང་འགྱོད་གདུང་གི་སྐྱོ་
གར་ཞིག་ཡིན་པ་རེད། ་་
(1988ལོའི《མང་ཚོགས་སྒྱུ་རྩལ》དེབ་གཉིས་པ་ལས་བདམས)
# 273



རྩྭ་ཐང་གི་ཉིན་ཐོ། རྒྱུ
གཞོན་ནུ་མ་ཞིག་གི་བརྩེ་མདངས།
རིན་ཆེན་བཀྲ་ཤིས།
ཀྱག་ཀྱོག་གི་ལམ་ཕྲན། འབར་འབུར་གྱི་སྒང་གཤོང་བརྒྱུད་ནས་འོངས་
པའི་ཁ་ལོ་པ་རྣམས་ཁོ་མོའི་མདུན་དུ་བསླེབ་ལ་ཉེ་སྐབས། སྙན་འཇེབས་ཀྱི་གློག་
དུང་ལྷང་ལྷང་རྒྱག་ཅིང་སྤྲོ་སྣང་གིས་ཁེངས་པའི་བཞིན་རས་སྒེའུ་ཁུང་ལས་ཕྱིར་
བུད་དེ། འཛུམ་དམུལ་དམུལ་གྱིས་ཀུ་རེ་རྩེ་ནས་ཁོ་མོའི་འཛུམ་ཟེར་གྱི་དགའ་
སྟོན་ཞིག་ཉམས་སུ་མྱོང་བར་འདོད་ན་ཡང་། ཁོ་མོ་ནི་ཟླ་བའི་འོག་གི་པདྨ་
བཞིན་དུ་འཛུམ་མདངས་ཀྱི་སྦུབས་རྒྱ་མི་གྲོལ་བར་མ་ཟད། ཐ་ན་རླངས་འཁོར་
ཁ་ལོ་པ་དག་ལ་ཚིག་ལན་ཡིད་ཚིམས་པ་ཞིག་ཀྱང་ལྡོན་མ་མྱོང་།
ཉིན་ཞིག ཕོ་གསར་ཁ་མཁས་ཤིག་གིས་ལྐོག་ནས་ཁོ་མོར་ཁ་བརྡ་བྱེད་རྒྱུ་
དམ་བཅས་ཤིང་། རྒྱང་རིང་ནས་རླངས་འཁོར་བསྐོར་ཏེ་གཞུ་མཆོག་དཀར་གྱི་
རྒྱུད་ལས་འཕོས་པའི་ཉག་ཕྲན་ཞིག་དང་འདྲ་བར་དྲང་ཤད་ལེར་བརྒྱུགས་ཏེ་ཁོ་
མོ་དང་ཁད་ཉེ་བར་སླེབས་མ་ཐག་གློ་བུར་དུ་བསྒགས་ཟླ་མནན། .
“ཨ་རོག སྨན་ལུང་སྡེ་བའི་ཕྱོགས་གང་རེད།” སྔོན་ཆད་ཁོས་སྡེ་བ་འདི་
ནས་སིལ་ཏོག་དང་སྡོང་བོ་དྲུད་མྱོང་ནའང་མི་ཤེས་ཁུལ་གྱིས་དེ་ལྟར་དྲིས།
“ཀན་རེད།” ཁོ་མོས་གློ་བུར་དུ་མགོ་བོ་དགྱེ་མ་ཐག་ཁ་ལས་ཚིག་དེ་
ལྟར་ཐལ་བ་ལས། ཕྱོགས་གང་ཞིག་བསྟན་པ་ཁོ་མོས་ཀྱང་མ་ཚོར། དེ་མ་ཐག་
༔ 279 ཚུ་



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
ཁོ་མོའི་བཞིན་རས་དམར་ལམ་ལམ་དུ་གྱུར་ཅིང་མིག་གིས་རྡོག་སྣེར་ལྟ་བཞིན་
ལག་པས་སྐྱེ་བོའི་ལུང་བུ་ལ་འཕུར་འཕུར་བྱས།
“ཁྱོད་ཀྱིས་ང་ལ་ལམ་སྣ་ཞིག་ཁྲིད་ན་ཆོག་གམ།”
ཁོས་རླངས་འཁོར་གྱི་སྒོ་ཕྱེ་ཞིང་ལག་ཤུབས་འཕུད་ཞོར་དུ་འཛུམ་གྱི་ལེར་
ས་ལ་བབས་མོད། འོན་ཀྱང་ཁོ་མོས་ལམ་འགྲམ་གྱི་ལྡུམ་བུ་འགའ་སྨེ་པོའི་ནང་དུ་
བཏུས་རྗེས། “ང་ལ་ཁོམ་པ་མེད” ཟེར་བཞིན་བྲེལ་འཚུབ་སེ་ཁྱིམ་དུ་འཛུལ་སོང་།
ཁ་ལོ་པས་ཁོ་མོའི་རྗེས་སུ་ལྟ་བཞིན་གློ་བུར་དུ་བཞིན་མདངས་གནམ་
རུབ་པ་ལྟར་གྱུར་ཅིང་། སེམས་ཁོང་དུ་ཆུད་པའི་ངང་ནས་དངན་པ་རིང་བོ་ཞིག་
འཐེན་བཞིན་ལྕགས་སྒོ་ཁྲོག་སེ་བརྒྱབ་མ་ཐག་རླངས་འཁོར་བསྐོར་ནས་སོང་།
ཉིན་རྒྱུན་དུ་ཨ་ཕས་ཚ་ཐབ་སྟེང་ནས་ནག་རོག་གེར་ཁ་ཏོན་ཚར་
འགའ་འདོན་པ་དང་། ཁོ་མོས་ཕྱུགས་ཟོག་རྣམས་ལྷས་རའི་ནང་དུ་བཅུག་
རྗེས་ནུབ་ཚ་བསྐོལ་པ་ཡིན། ཡིན་ན་ཡང་། ཁོ་གཉིས་ལ་ཁ་བརྡ་རིང་བོ་མེད་
ཅིང་། སྐབས་རེར་ཁང་བ་འདིའི་ནང་ནས་གྲག་འགུལ་ཙམ་ཡང་མེད་པར་
དལ་འཇགས་སེར་གནས། ཉིན་ཞིག་གི་མཚན་མོར་ཨ་ཕས་ཆ་སྒམ་ལས་རང་
ཉིད་ཀྱིས་བཙགས་པའི་ནས་ཆང་ལྡེའུ་གང་བླངས་ནས་འཐུང་བཞིན ་བཟང་
མོ” ད་ཁྱོད་མོ་ལོ་བཅོ་ལྔ་ཚར་ནས་ཉི་ཤུར་སླེབས་འདུག གནས་ཡུལ་བཟང་བོ་
ཞིག་འཚོལ་རན་རེད” ཅེས་བཤད་ནའང་། ཁོ་མོས་ཁ་གཅིག་ཀྱང་མི་གྲག་པར་
མ་ཟད། མེ་ཡོག་བཟུང་ནས་ཡང་ཡང་དུ་གོ་ཐལ་དཀྲུགས། ཚིག་ལན་མི་སྟེར་
བ་ནི་གོམས་འདྲིས་ལྟ་བུ་ཞིག་ཏུ་གྱུར་ཡོད་སྟབས། ཨ་ཕས་ཀྱང་ཚིག་ལན་ལ་
མི་སྒུག་པར་ཡང་ནས་ཆང་དཀར་ཡོལ་འབྲུག་མ་གང་འཐུངས་ཤིང་ཁ་གཉེར་
གཉེར་ཙམ་བྱས་ཏེ། “ངས་མོ་བཏབ་པ་ལ་ཁྱོད་ཀྱི་གནས་ས་བྱང་ཕྱོགས་བཟང་
བཟང
རྒྱུ 28O &



རྩྭ་ཐང་གི་ཉིན་ཐོ།
གི ཕལ་ཆེར་སྨན་ལུང་ཡིན་ནམ་སྙམ།” བཟང་མོས་མགོ་ཅུང་ཟད་དགྱེ་བ་དང་
སླར་ཡང་མར་ལ་སྐུར།
“ཁྱོད་ཀྱིས་ཨ་ཕ་ང་གཅིག་པུ་སྐྱུར་འདོད་མེད་པ་ངས་ཤེས་མོད། འོན་
ཀྱང་ང་མི་བསྐྱུར་བར་ཅི་བྱེད། མ་སྐྲ་ཐོགས་ཚང་མ་གནས་ལ་འགྲོ་བ་ནི་སྔོན་
ལས་རེད། དེའི་མི་ཚད་ཁྱོད་ཀྱི་ཕུ་བོ་བསམ་གྲུབ་ཀྱིས་ད་ལྟ་བྱ་བ་སྒྲུབ་བཞིན་
ཡོད་པས། རྗེས་སུ་ཁོས་ང་མི་སྙོར་བར་སུ་སྙོར།” ཨ་ཁུ་དཔལ་འབྱོར་ཕལ་ཆེར་
ཆང་གིས་བཟི་སོང་བ་འདྲ། ཁོའི་ད་ཐེངས་ཀྱི་སྐད་གདངས་ལ་དུ་སྐད་ཅིག་ཀྱང་
འདྲེས་ཡོད། ཡིན་ན་ཡང་བཟང་མོས་སྔར་བཞིན་མེ་འབུད་པ་དང་། ཡུད་ཙམ་
གྱིས་ཞང་སྒྲ་དང་ཆབས་ཅིག་སླ་ང་ལས་རླངས་པ་ལྷོག་ལྷོག་ཏུ་འཕྱུར་བཞིན་
འདུག་ལ། ཁང་ཁྱིམ་ཧྲིལ་བོར་ཤ་དྲི་ཞིག་གིས་ཁྱབ།།
“ལྷག་པར་དུ་སྨན་ལུང་ནི་ཆུ་མ་ཡིན་པས་ཟས་ཆུ་ཟ་མ་ལ་དཀའ་ངལ་
མེད། སྒོ་ཕྱུགས་འགའ་བསྒྲིགས་ནའང་རྩྭ་ས་ཡོད། གལ་ཏེ་ཁྱོད་སྨན་ལུང་དུ་སོང་
ན་ངའི་སེམས་ཀྱང་བདེ། རྨ་ཆུའི་ཕ་རོལ་ཚུར་རོལ་ཡིན་པས་ཡུལ་ལ་ཡོང་འདོད་
ན་ཉིན་ཕྱེད་ཀྱི་ལམ་རེད།” ཁོས་ཡང་ཆང་ལ་ཧུབ་ཅིག་བྱས་ཤིང་། དཀར་མེ་
སྒྲོན་ནས་གོ་ཁར་བལྟས་པ་ན། བཟང་མོས་སླེ་བོ་བཟུང་སྟེ་སྒོ་ཁར་འབུད་ཤིང་
ལེན་དུ་སོང་། དབྱར་གཞུང་ཡིན་ན་ཡང་རི་སྟེང་གི་དགོང་ཁའི་གྲང་ངར་ནི་
དགུན་ཁ་དང་མཚུངས་པར་སྒོ་ཕྱེ་མ་ཐག་ལྷགས་རླུང་ནང་དུ་གཡུགས་འོངས་
པས་སྒྲོན་མེའི་འོད་མདངས་ནག་འཚུབ་བེར་བཏང་། ཨ་ཕས་སྨག་ནག་གི་ནང་
ནས་རེ་ཞིག་ཆང་དཀར་ལག་ཏུ་བཟུང་ནས་བསྡད། བཟང་མོས་སྒོ་གཏན་རྗེས་ད་
བཟོད་འབར་ཞུན་ལ་ལག་སྙོབ་བྱས་ཏེ་དཀར་མེ་སྒྲོན། །
“ད་ནངས་ཨ་ནེ་ཡོང་སྟེ་སྨན་ལུང་གི་གསར་བུ་ཞིག་གིས་ཁྱོད་མཚམས་
༄༅ 231



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྦྱོར་བྱོས་ཞེས་ཨ་ནེ་ལ་ལས་བཅོལ་བྱས་ཡོད་ཟེར། ཨ་ནེའི་བཀོད་པ་ཡིན་ན།
ཚེས་བཅོ་ལྔའི་ཉིན་འུ་ཚང་ལ་ཡོང་སྟེ་དོན་དམ་པར་ཁྱོད་ཀྱི་བློར་འབབ་བམ་མི་
འབབ་བལྟ་རུ་འཇུག་རྩིས་ཡོད་ཀི དེ་དུས་ཁྱོད་གཉིས་ཀྱིས་དལ་མོར་ཁ་བརྡ་
ཞིག་བྱོས། ཨ་རོག་ཨ་རོག སྔོན་ཆད་ལྟར་མགོ་སྒུར་ཏེ་ཁ་རོག་གེར་མ་འདུག་ཨ་
ཕའི་ཞི་མོ་” .. ་ ་
་ ཁོ་མོས་ལན་མི་སྟེར་བར་ཨ་ཕས་འཁང་ར་མི་བྱེད་ལ་ཁོང་ཁྲོ་ཡང་ལང་
མི་སྲིད། ཁོ་མོའི་གཤིས་ཀ་དེ་འདྲ་ཡིན་པ་ཨ་ཕར་སྔོན་ནས་གསལ་ཆ་ཡོད། ཁོས་
ཆང་གི་འཐུང་འཕྲོ་དེ་ཧུབ་གང་གིས་འཐུངས་རྗེས་འགྲམ་པ་ལག་པར་བསྟེན་
ནས་འདང་རྒྱག་གི་ནང་དུ་ལྷུང་། །
ཨ་ཁུ་དཔལ་འབྱོར་གྱིས་ཉིན་འགའི་རིང་ལ་སྒོ་ཁའི་དེའུ་འབུར་དེའི་
སྟེང་ནས་ཕྲེང་རྡོག་འདྲེན་བཞིན་རྨ་ཆུའི་ཟམ་ཁར་བལྟས་ཏེ་མ་འོངས་པའི་
མག་པར་བསྒུགས། ཁོའི་ན་ཚོད་བགྲེས་ན་ཡང་མིག་ཤེས་ད་རུང་ཉམས་མེད་
པས། རྨ་ཆུ་སྔོན་མོའི་ཁུགས་སོའི་བྱེ་ཐང་དུ་བྱིས་པ་གཅེར་བུ་འགའ་ཆུ་རྩེད་བྱེད་
བཞིན་པ་རྣམས་ཀྱང་གསལ་གྱི་ལེར་མིག་ལམ་དུ་མངོན། སྨན་ལུང་སྡེ་བ་ནི་རྨ་
ཆུའི་འགྲམ་དུ་ཆགས་ཤིང་། མིག་མངས་རིས་སུ་བཀྲ་བའི་ཞིང་སའི་སྟེང་ནས་
ལྗང་སྨྱུག་འཐིབས་བེར་རྒྱས་ཤིང་། ཞིང་ཚིགས་དང་རྐ་འགྲམ་གྱི་སྡོང་བོ་རྣམས་
བསིལ་རླུང་གཡུག་ཕྱོགས་ལྟར་སྐབས་རེར་སྔོ་ཤིག་གེ མཚམས་རེར་སྐྱ་སེང་ངེར་
འགྱུར་ཞིང་། ཕལ་ཆེར་སིལ་ཏོག་རྣམས་ཀྱིས་མདུད་ལོག་བརྒྱབ་ཡོད་ངེས་རེད།
ཟོ་མས་འདང་བ་ནས་བཟུང་ཁོ་སྨན་ལུང་དུ་སོང་མ་མྱོང་། ཟས་ཚད་
བྱུང་ལོར་བཟང་མོའི་ན་ཚོད་ཕྲ་ཞིང་། རང་གི་ཆུང་མ་ལས་ངན་མ་ཡང་ནད་
པ་ཞིག་ཡིན་ཕྱིར། ཁྱིམ་ཚང་འདིའི་ལས་ཀ་ལྕི་མོ་ཐམས་ཅད་ཁོའི་སྟེང་དུ་ལྷུང་
༄༅ 282 ཉྩ



རྩྭ་ཐང་གི་ཉིན་ཐོ། ཀུན་
བ་རེད། དེ་བས་སྐབས་དེར་ཁོས་ཉིན་མོར་རི་མགོའི་སྡོང་ལྕག་བཏུས་ཏེ་སླེ་བོ་
བསླེས་པ་དང་། རྩིད་པ་བཀལ་ནས་ཐགས་བཏགས། མཚན་མོར་ཡང་སླེ་བོ་དང་
སྐྱེ་རྣམས་ཁུར་ཏེ་སྨན་ལུང་དུ་འབྲུ་རིགས་ལ་བརྗེ་རུ་ཕྱིན། ནམ་གུང་དཀྱིལ་དུ་
ནགས་གསེབ་ལས་གཅན་གཟན་གཏུམ་དྲག་ཅན་ལ་སོགས་པར་ཐུག་འགྲོ་བར་
གཏན་ནས་མཉམ་མ་བཞག་པར། གལ་ཏེ་དོ་དགོང་མི་ཞིག་གིས་རིག་སོང་ན་
གཞུག་ཕྱོགས་ཀྱི་འཚོ་བ་ཇི་ལྟར་རོལ་སྙམ་ནས་ཡུལ་ལ་བསླེབ་རག་གི་བར་དུ་
སེམས་སྡུག་བྱས་ཏེ་ཞེ་ལྷོད་ལ་བབས་མ་མྱོང་། ངོ་མ་བཤད་ན་ཨ་ཁུ་ཚེ་བརྟན་རྡོ་
རྗེ་ནི་ཁོར་མཚོན་ན་དྲིན་ཆེན་གྱི་ཕ་མ་ལྟ་བུ་ཞིག་ཡིན། ཁོ་བཟའ་མི་གསུམ་པོ་
སྐབས་དེར་འཆི་བདག་གི་ཁ་ནས་ཐར་དུ་འཇུག་མཁན་ཡང་ཁོང་རེད། དེ་དུས་
མཚན་མོར་སུ་དང་གང་ལའང་ཤེས་སུ་མ་བཅུག་པར་ཚོང་རྒྱག་དགོས། གལ་
སྲིད་གཞན་གྱིས་ཚོར་བར་བྱས་ན་རྒྱལ་ཁབ་ཀྱི་ཁྲིམས་ལ་སྦྱོར་བར་མ་ཟད། ཐ་
ན་ཁྱིམ་ཚང་གི་ཁང་བའང་བཤིག་ནས་འཁྱེར་ངེས་རེད། དེའི་ཕྱིར་ཁོ་མུན་རུབ་
པ་དང་སྨན་ལུང་དུ་ཕྱིན་ནས་ཐོ་རངས་དུས་སུ་ངེས་པར་དུ་ཕྱིར་ལྡོག་དགོས།
མཚན་མོའི་གཉིད་ཆག་པ་དང་ཉིན་མོའི་ཟས་ཆད་པའི་རྐྱེན་གྱིས་རིམ་བཞིན་
ཁོའི་ལུས་ཀྱི་ཤ་རྣམས་བྲི་ནས་མིག་གཉིས་སྔོ་ཤིག་གེར་ཁོག་ཏུ་ལྷུང་ཞིང་། འགྲམ་
པའི་མཁུར་ཚོས་ཀྱང་ཕྱིར་བརྒྱངས། སོང་ན་རྐང་བ་ན་ཞིང་ལངས་ན་མགོ་ཡོམ་
འཁོར། རྗེས་སུ་ཁོས་ཨ་ཁུ་ཚེ་བརྟན་རྡོ་རྗེ་ངོ་ཤེས་པ་ནས་བཟུང་མཚན་མོའི་སྡུག་
དེ་དག་མཐོང་མ་དགོས་ལ། འཚོ་བའང་ཉིན་རེ་ལས་ཉིན་རེར་ཇེ་བཟང་ཇེ་ལྷག་
ཏུ་སོང་། ཨ་ཁུ་ཚེ་བརྟན་རྡོ་རྗེ་ནི་སྨན་ལུང་སྡེ་བའི་ཧྲུའུ་ཅི་ཡིན་ཕྱིར། གཞན་
ལ་ཤེས་སུ་མ་བཅུག་པར་སྡེ་བའི་འབྲུ་མཛོད་ལས་ཁོ་ལ་འབྲུ་རིགས་ཅུང་ཙམ་
རེ་བྱིན་པ་རེད། ཚེ་མི་རྟག་རྩྭ་མགོའི་ཟིལ་བ་ཟེར་བ་དེ་ཅིས་མ་བདེན། ཨ་ཁུ་ཚེ་
ཙྩ 233 ཉྩ



ཀྲུང་གོའི་བོད་ཀྱི་དེང་རབས་པཚོལ་རིག་གཅེས་བཏུས།
བརྟན་རྡོ་རྗེ་ནི་ཁོ་ལས་ལོ་ལྔས་ཆུང་ནའང་ད་ལྟ་མེད་སོང་། དཀོན་མཆོག་གསུམ་
པོས་མཁྱེན། ཨུན། ཨུན། ཁོས་སྔོན་གྱི་དོན་རྣམས་ཕྱིར་དྲན་བྱས་པས་སེམས་སྐྱ་
མོ་སྡུག་གིས་ཁེངས་ཏེ་མཆི་མ་རྡོག་པོ་འགའ་མིག་ལྕིབས་ཀྱི་སྲུབས་ནས་ཕྱོགས་
གཉིས་སུ་གྱེས་ཏེ་མཁུར་ཚོས་བརྒྱུད་ནས་བྲང་ཁར་ལྷུང་།
ཁོས་མིག་རབ་རིབ་དང་སེམས་སོབ་སོབ་ཀྱི་ངང་སླར་ཡང་རྨ་ཆུ་སྔོན་
མོའི་ཟམ་ཁར་བལྟས་ཀྱང་ཅི་ཡང་མ་མཐོང་། ཉི་མ་ནི་དམར་ལམ་མེར་ནུབ་རིའི་
ཕག་ཏུ་ཡིབ་ལ་ཉེ་བས་དེ་རིང་མ་ཡོང་བ་ཁོ་ཐག་རེད། སང་ཉིན་ཡོང་ངམ། ཁོས་
གོམ་པ་འཁྱ་ཁྱོར་སྤོ་བཞིན་ཡུལ་དུ་ལོག་
ཕྱི་ཉིན་བཟང་མོས་ནང་ལས་ལས་བཞིན་ཡོད་ལ། ཁོ་ཡང་སྒོ་ཕྱིར་མ་བུད། །
སྒོ་ཁ་ནས་རྟའི་རྨིག་སྒྲ་ཞིག་གྲགས་པ་དང་མཉམ་དུ་ལྕགས་ལུང་ཡང་སིལ་སིལ་
དུ་དཀྲོགས། སུ་ཡིན་ནམ། བཟང་མོས་སྒོ་ཕྱེ་ནས་བལྟས་ཚེ་སྔོན་དུ་འགྱིང་ཡོད་
པ་ནི་སྐྱེ་གཟུགས་ཕྲ་ཞིང་རིང་བའི་གསར་བུ་ཞིག་ཡིན་པ་ལས་ངོ་དབྱིབས་དང་
ཚུགས་ཀ་ཅི་ལྟ་བུ་ཞིག་ཡིན་པ་མ་ཚོར། །
“ཁྱོད་ཀྱིས་སུ་འཚོལ་བཞིན་ཡོད།”
བཟང་མོས་དེ་ལྟར་དྲིས་མ་ཐག ཨ་ཁུ་དཔལ་འབྱོར་ཡང་རྐང་རྗེན་ལ་
ལག་མགོར་ཕྲེང་བ་དཀྲི་བཞིན་ཡོང་སྟེ་སྒོ་ཁའི་མི་དེར་ལྟ་ཡག་ཅིག་བྱས་
“ཨ་ལ་ལ། ཅུང་མིན་ན་ངས་ཁྱོད་ངོ་མ་ཤེས། བཟང་མོ། འདི་ཁོ….
ཁོ་མ་ཡིན་ནམ།” ཨ་ཁུ་དཔལ་འབྱོར་གྱི་གདོང་གི་སྐྱི་གཉེར་བསྡུས་མ་
ཐག་འཛུམ་དམུལ་ལེར་སོང་། དགའ་ཆེས་པའི་རྐྱེན་གྱིས་ཁ་ནས་ཚིག་བྱང་ཆ་
ཅན་ཞིག་བཤད་མ་ནུས། ཡིན་ན་ཡང་དེ་ལྟར་སྨྲས་པ་ནས་བཟུང་བཟང་མོའི་
མགོ་བོ་གཏན་ནས་ཡར་མ་དགྱེ། །
ཙྩ 234 རྒྱུ



རྩྭ་ཐང་གི་ཉིན་ཐོ། སྐྱེ་
ཨ་ཁུ་དཔལ་འབྱོར་གྱིས་དེའི་ཕྲུག་ལཱའི་འདབས་སུ་འཐེན་པའི་སྲམ་སྐུ་
དང་། མགོ་ལ་ཟུར་གྱིས་གྱོན་པའི་ལི་མོ་སོ་མ་དེར་བལྟས་ཏེ་ངོ་མཚར་ཞིང་ཧ་
ལས་པར་གྱུར་པ་དང་། མྱུར་དུ་ཚ་ཐབ་སྟེང་དུ་ཅོག་ཙེ་སྣུམ་ཙིག་གེར་གྱུར་པ་
ཞིག་བཞག་རྗེས་ཆ་སྒམ་ལས་སྔོན་གྱི་ཆང་རྗེའུ་དེ་བླངས་ནས་ཁ་ཕྱེ། །
“ཨ་ཁུ་ལགས། ཆང་འདིའི་བྲོ་བ་ཅི་འདྲ་རེད།”
དོན་གྲུབ་ཀྱིས་མྱུར་དུ་རུམ་ནས་ཆང་དམ་བེ་གང་བླངས་ཏེ་ཨ་ཁུ་དཔལ་
འབྱོར་གྱི་དཀར་ཡོལ་འབྲུག་མའི་ནང་དུ་བཀང་ལ་ཁད་ཅིག་བླུགས་ནས་ལག་པ་
གཉིས་ཀྱིས་དྲངས། །
“བཟང་གི ངོ་མ་བཟང་གི” ཨ་ཁུ་དཔལ་འབྱོར་གྱིས་ཧུབ་གང་འཐུངས་
མ་ཐག་མགོ་བོ་ཡང་ཡང་དུ་ལྡེམ་བཞིན་སླར་ཡང་དོན་གྲུབ་ལ་དྲངས། དོན་གྲུབ་
ཀྱིས་སྔར་ཆང་འཐུངས་མ་མྱོང་བའམ། ཡང་ན་ཆང་འདི་བཙན་དྲགས་པ་གང་
ཡིན་མི་ཤེས་མོད། འོན་ཀྱང་འཐུངས་མ་ཐག་ཁ་སྣ་ཐམས་ཅད་ཚ་བེར་རེ་བཏང་
སྟེ་ཕལ་ཆེར་ཕྱིར་སྐྱུགས་ལ་ཁད་ཅིག་བྱས།
དོན་གྲུབ་ནི་ངོ་མ་མི་ཁ་བརྡ་ཅན་ཞིག་རེད། ཁོས་ཡུད་ཙམ་གྱི་རིང་ལ་ཨ་
ཁུ་དཔལ་འབྱོར་གྱི་ཡིད་སེམས་ཅིག་ཅར་དུ་དྲངས་པར་མ་ཟད། དགོད་གཏམ་
གང་མང་བཤད་དེ་ཨ་ཁུ་དཔལ་འབྱོར་གྱི་ཁ་ཟུམ་དུ་མ་བཅུག་
“ ཨ་ཁུ་ལགས། སྐྱེས་ཕོ་རབ་ཀྱི་མཛེས་པ་ཕྱི་མིན་པ་དང་། མ་བུ་མོའི་
མཛེས་པ་ནང་མིན་པའི་ཕྱིར། སྐྱེས་ཕོ་རབ་ཅིག་ཡིན་ན་བློ་ཁོག་ཡངས་ཤིང་། རྒྱུད་
དྲང་མོ་ཞིག་ཡིན་དགོས་ནི་ཨེ་རེད།” ཁོ་སློབ་ཆུང་དུ་ཡོད་དུས་དགེ་རྒན་གྱིས་
བསླབས་པའི་གཏམ་དཔེ་འདི་དེ་རིང་ཨ་ཁུ་དཔལ་འབྱོར་གྱི་སྔོན་ནས་བཀོལ་ཐུབ་
སོང་བ་དང་། ཨ་ཁུ་དཔལ་འབྱོར་གྱིས་ཀྱང “ལོས་ཡིན། ལོས་ཡིན” ཟེར་བཞིན་
ཚུ 235 རྒྱུ



ས་།
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གདོང་ལ་སྨྲ་མི་ཤེས་པའི་དགའ་སྤྲོའི་རྣམ་པས་ཁེངས་ཏེ་ཡང་ཆང་དཀར་ཡོལ་ཕྱེད་
ཙམ་ཞིག་འཐུངས།
“བདེ་བ་ཆུང་ལ་ཆགས་པ་དེས། །ཆེན་པོའི་བདེ་བ་འཐོབ་མི་སྲིད། །ཅེས་
པ་ལྟར། ངེད་ཅག་ལས་ཀ་པ་རྣམས་ལ་མཚོན་ན་ཡང་བདེ་བ་ཆུང་ངུར་ཆགས་
ནས་ལས་ཀ་མ་ལས་ན་སྐྱིད་ཀྱི་ཉི་མ་མགོ་ནས་ཤར་ཐུབ་རྒྱུ་མ་རེད། ཨ་ཁུ་ལགས།
ངས་དེ་ལྟར་བཤད་ན་ཁྱོད་ཀྱིས་ཧ་གོའམ།” དོན་གྲུབ་ཀྱིས་བཤད་ཞོར་དུ་ཕུ་ཐུང་
དཔུང་ཚུར་བརྗེས་ཏེ། ལག་གཡས་པ་ཕར་གཡུག་ཚུར་གཡུག་ལན་འགར་བྱས་
པ་ན། ལག་པ་གཡས་པའི་མཁྲིག་མའི་སྟེང་གི་ཆུ་ཚོད་འཁོར་ལོ་དེ་སྒྲོན་མེའི་
འོག་ནས་དཀར་ལམ་ལམ་བྱེད་ཅིང་། མགོ་བོ་དལ་མོར་གཟུར་ཏེ་གོ་ཁའི་བཟང་
མོའི་སྟེང་དུ་མིག་ཞགས་འཕངས་དུས། བཟང་མོས་ད་རུང་མགོ་བོ་དང་གར་སྨད་
དེ་གོ་འདབས་ཀྱི་ཐལ་ཕུང་དཀྲུག་ཅིང་མེ་ཡོག་གི་མགོ་ཚིག་ནས་ཕལ་ཆེར་རྩ་
བར་ཐུག་ལ་ཁད་དུ་གྱུར་འདུག ཁོས་ཁ་བརྡ་བྱེད་ཞོར་དུ་སླར་ཡང་ཨ་ཁུ་དཔལ་
འབྱོར་ལ་ལྟ་སྐབས། ཁོང་གིས་ཆང་དཀར་ལག་ཏུ་བཟུང་ནས། “ལོས་གོ ཧ་
ལོས་གོ” ཟེར་བཞིན་མིག་ཟུང་དོན་གྲུབ་ཀྱི་ལག་པ་གཡས་པ་ཇི་ལྟར་འགུལ་ན་
དེ་ལྟར་ཀེམ་ཀེམ་གཡོ་ཞིང་། མིག་མདངས་ལས་དུས་ཚོད་འཁོར་ལོ་དེར་སྨོན་
པའམ་ཡ་མཚན་པའི་མདངས་ཤིག་བཅོས་མིན་དུ་ཤར་འདུག
“གནའ་དང་མའི་མག་པ་དང་དེང་སང་གི་མག་པ་མི་མཚུངས་ལ། སྔོན་
ཆད་ཀྱི་མནའ་མ་དང་ད་ལྟའི་མནའ་མའང་མི་གཅིག་” དོན་གྲུབ་ཀྱིས་རང་སེམས་
ཀྱི་དམར་དམར་པོ་དེ་བཤད་འདོད་སྐྱེས། “གནའ་མི་རྣམས་ཀྱི་སེམས་སུ ་མག་
པ་ ཞེས་པའི་ཐ་སྙད་ཅིག་སེམས་སུ་བཅངས་ཡོད། ཅིའི་ཕྱིར་ཞེ་ན། མག་པ་ཐམས་
ཅད་པགས་པ་མཉེད་མཉེད་བྱེད་པས་སེམས་ལའང ་པགས་པ་ ཞེས་པའི་ལྟ་
ཉྩ 236ཉྩ



རྩྭ་ཐང་གི་ཉིན་ཐོ།
ཚུལ་ཞིག་ཆགས་ཡོད། ་མནའ་མའང་དེའི་རང་བཞིན་རེད།། མནའ་མ་རྣམས་
ཨ་ནེས་མནར་བཞིན་ཡོད་པས་མནའ་མ་མི་ཟེར་བར ་མནར་མ་ ཟེར། ཡིན་ན་
ཡང་ད་ལྟ་དེ་དང་མི་མཚུངས། མནའ་མ་དང་མག་པ། བུ་དང་བུ་མོ་ཐམས་ཅད་འདྲ་
འདྲ་ཡིན་པར་མ་ཟད། མག་པ་པགས་པ་མཉེད་མཉེད་མི་བྱེད་ལ། མནའ་མ་ལའང་
མནར་མི་སྲིད། ཨ་ཁུ་ལགས། ཁྱོད་ཀྱིས་བལྟས་ན་དེ་ལྟ་བུ་ཞིག་ཨེ་རེད། ” དོན་གྲུབ་
ཀྱིས་བཤད་ཀྱིན་བཤད་ཀྱིན་མིན་ཁུལ་གྱིས་གོ་ཁར་བལྟས་པ་ན། བཟང་མོས་མགོ་
ཡར་བཀྱགས་ཏེ་ཁོའི “དཔྱད་གཏམ” ལ་ཉན་ཡོད་མོད། འོན་ཀྱང་ཁོས་བལྟས་པ་
མཐོང་འཕྲལ་འཚབ་བེ་འཚུབ་བེར་མྱུར་དུ་མགོ་བོ་དུད་ཅིང་། ལཱའི་གོང་བའི་སྟེང་
གི་སྒྲོག་གུ་མདུད་ཁུལ་བྱས།
“ལོས་བདེན། ལོས་བདེན།” ཨ་ཁུ་དཔལ་འབྱོར་དེས་བཤད་པའི་སྐད་
ཆ་ལ་སེམས་བསམ་པའི་གཏིང་ནས་འཐད་པ་བྱུང་བས། མགོ་ལྡེམ་ལྡེམ་བྱེད་
བཞིན “འུ་གཉིས་ཀྱི་ལྟ་ཚུལ་ངོ་མ་མཐུན་འདུག” ཟེར།
ནམ་གུང་ལ་ཇི་ལྟར་ཐོན་པའང་མ་ཤེས། དོན་གྲུབ་ཡར་ལངས་ནས་འགྲོ་
ཁར་ད་གཟོད་བཟང་མོ་ཡང་ལངས་ཏེ་ཨ་ཁུ་དཔལ་འབྱོར་གྱི་རྗེས་སུ་འབྲངས་
ནས་ཁོ་ལ་སྐྱེལ་མ་བྱས། དོན་གྲུབ་ཀྱིས་ཁོ་མོས་ཁོ་ལ་ཚིག་གཅིག་སྨྲ་བར་རེ་
ཞིང་། མ་མཐའ་ཡང་མིག་མདའ་ཞིག་གིས་བརྡ་སྟོན་ནམ་སྙམ། ཡིན་ན་ཡང་
ཁོའི་རེ་བའི་མེ་ཏོག་བྲུལ་སོང་སྟེ། ཁོ་མོས་སྔར་བཞིན་མགོ་ཡར་མ་དགྱེ།
དེའི་གཞུག་ནས་དོན་གྲུབ་བཟང་མོར་བལྟ་རུ་ཡོང་དུས། ཅུང་མིན་ན་ཨ་ཁུ་
དཔལ་འབྱོར་གྱིས་ཁོ་ངོ་མ་ཤེས། ཁོའི་མགོ་ལ་ཝ་ཞྭ་གྲ་ཁ་ཡག་པ་ཞིག་དང་། རྐང་
མགོར་འཇུར་རྟ་ནག་པོ་འོད་འཁྱུག་སེ་ཞིག ལུས་ལ་ཡང་སྲམ་སྐྱ་མཐོ་གཉིས་ཙམ་
འཐེན་ཡོད་པའི་ཚ་རུ་གཡོགས་ནག་པོ་ཅན་ཞིག་གྱོན་འདུག དེ་ལས་ཀྱང་ཡ་
% 237 %



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
མཚན་སྐྱེ་དགོས་པ་ནི། རྡོ་ཤེལ་ཞིག་སྣ་མགོ་ན་འཕྲོད་མོར་བཀལ་ཡོད་པ་དེ། ཁ་
རླངས་ཀྱིས་སྐབས་འགར་སྐྱ་སེང་ངེར་སྒྱུར་བར་བྱེད།
ཨ་ཁུ་དཔལ་འབྱོར་དང་དོན་གྲུབ་གཉིས་ཚ་ཐབ་སྟེང་ནས་སྐྱིལ་ཀྲུང་གོར་
གོར་བོ་བཅོས་རྗེས། ཁོས་མྱུར་དུ་ཐ་མག་རྐང་གཅིག་བླངས་ནས་ཨ་ཁུ་དཔལ་
འབྱོར་ལ་བྱིན་ཏེ་གློ་བུར་དུ་ཕུ་ཐུང་ཡར་ལ་བརྗེས་པ་ན། མཁྲིག་མའི་སྟེང་དུ་
དུས་ཚོད་འཁོར་ལོ་གྲུ་བཞི་ཞིག་མཆིས།
བཟང་མོའི་གོར་ཞིང་ཅུང་ཆེ་བའི་མིག་ཟུང་གིས་དོན་གྲུབ་ལ་དལ་མོར་
བལྟས་མོད། དོན་གྲུབ་ཀྱིས་གཏན་ནས་མ་ཚོར།
“ ཨ་ཁུ་ལགས། གལ་ཏེ་ད་ལྟ་ཐོན་སྐྱེད་འགན་ཁུར་ལམ་ལུགས་ལག་
བསྟར་མི་བྱེད་རྒྱུ་ན། ང་ལྟ་བུ་ཞིག་ལ་ཚ་རུ་དང་དུས་ཚོད་གྱོན་པའི་སྐལ་བ་ལྡན་
ནམ།” དོན་གྲུབ་ཀྱི་ཁ་སྣ་གཉིས་ལས་དུ་བ་དཀར་པོ་ཞིག་རྒྱངས་རྒྱངས་བྱེད།
“འོ། སྔོན་ཆད་ཀྱང་ཁྱོད་ཀྱིས་དུས་ཚོད་བཏགས་ཡོད་པ་མིན་ནམ།”
“ཨ་ཁུ་ལགས། ཁྱོད་ཀྱིས་ཨེ་མཐོང་། ང་སྔོན་ཆད་ཡོང་དུས་དུས་ཚོད་
འཁོར་ལོ་ལག་པ་གཡས་པའི་མཁྲིག་མའི་སྟེང་དུ་བཏགས་ཡོད། ད་ལྟ་ལག་པ་
གཡོན་པའི་སྟེང་དུ་བཏགས་ཡོད།”
“དེ་གཉིས་ལ་ཁྱད་པར་ཅི་ཡོད།”
“དེ་དུས་ངས་བཏགས་ཡོང་བའི་དུས་ཚོད་དེ་གཞན་ལ་གཡར་བ་ཡིན་
ཕྱིར། ངའི་སེམས་ལ་ཡང་ལག་པ་གཉིས་ཀྱི་གང་ལ་བཏགས་ནའང་ཁྱད་མེད།
ལྷག་པར་དུ་ལག་པ་གཡས་པའི་སྟེང་དུ་བཏགས་ན་བདེ་སྙམ། ཡིན་ན་ཡང་། རྗེས་
སུ་ཤེས་དུས་དུས་ཚོད་ནི་དེ་ལས་ལྡོག་སྟེ་ལག་པ་གཡོན་པའི་སྟེང་དུ་འདོགས་
དགོས་ཟེར།”
288 ཉྩ་



རྩྭ་ཐང་གི་ཉིན་ཐོ། སྒྱུ་
“ངོ་མ་ཡ་མཚན་རེད།”
“ཨ་ཁུ་ལགས། ད་ལྟ་ཡུལ་ཕྱོགས་གང་ནས་ཀྱང་སྒེར་གྱིས་རླངས་འཁོར་
ཉོ་བཞིན་ཡོད། འོན་ཀྱང་ང་ལ་རླངས་འཁོར་ཉོ་བའི་ཆ་རྐྱེན་འཛོམས་མེད་རུང་
ལག་སྐྱོར་འཁོར་ལོ་ཞིག་ཉོས་ཡོད། ད་ངས་གཞུག་ནས་བཀོད་པ་གསར་བ་ཞིག་
འཐེན་རྩིས་ཡོད།”
དགུན་ཁའི་ཉི་མ་ཧ་ཅང་ཐུང་བས། ཅུང་མ་འགོར་བར་ནུབ་རིའི་རྩེ་
ནས་འདར་ཡོམ་ཡོམ་བྱེད་བཞིན་ཡོད། ཁོས་བཀོད་པ་གསར་བ་དེ་བཟང་མོར་
འགྲོགས་ནས་རྒྱ་ལམ་ཁར་འོངས་རྗེས་ད་བཟོད་སྐད་འདར་འདར་གྱིས་ཟུར་ཙམ་
ཞིག་གླེང་།
“ངའི་སེམས་སུ "
“ཧིན།” དོན་གྲུབ་དོགས་མི་བདེ་བའི་ངང་ནས། “ཁྱོད་ཚང་གི་མཐའ་
སྐོར་དུ་གསོམ་སྡོང་དང་ཤུག་སྡོང་གིས་བཀང་ཡོད། ངའི་སེམས་སུ་འུ་གཉིས་
མཉམ་འབྲེལ་བྱས་ཏེ་ཚོང་ཞིག་རྒྱག་འདོད་པ་ཡིན། ཁྱོད་ཀྱིས་ནགས་ཆོད་དང་
ངས་དྲུད་ནས་བཙོངས་ན་ཡོང་སྒོ་རྒྱ་ཆེན་པོ་ཡོད་ཀྱི་རེད་སྙམ།”
ཁོ་གཉིས་ཀྱི་སྟེང་དུ་གྲིབ་མ་ཕོག་ཡོད། གློ་བུར་དུ་འཐོར་རླུང་དྲག་པོ་ཞིག་
གཡུགས་པ་ན། སྡོང་ལྕག་སྐམ་པོ་རྣམས་ཧྲག་ཧྲག་གི་སྒྲ་གྲག་བཞིན་ས་རྡུལ་དང་
ཆབས་ཅིག་ཁུར་འོངས། ཁོ་གཉིས་ཀྱང་ལམ་གྱི་གཡས་གཡོན་ནས་མར་ལ་སྐུར་
རེ་བ་ཞིག་བྱས། །
“ངས་ང་གཅིག་པུ་བསམས་པ་མིན་” དོན་གྲུབ་ཀྱིས་ཁོའི་དམིགས་
ཡུལ་ཇེ་གསལ་དུ་བཏང་ནས་བཤད་རྒྱུར། “ད་ལྟ་མི་རྣམས་ལ་སྒོར་མོ་ཡོད་པར་
མ་ཟད། ཤིང་ཆ་ཡང་དགོས་མཁོ་ཆེ་བས། ཐེངས་འགའ་ལ་ཡར་རྒྱུག་མར་རྒྱུག་
ས
སམས་
༄༅ 289རྒྱུ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཅིག་བྱེད་ཐུབ་ན་འུ་གཉིས་ཀར་ཕན་པ་ཡོད་ངེས་རེད།”
བཟང་མོས་མགོ་བོ་སྨད་ཅིང་རྒྱབ་གད་པ་ཞིག་ལ་གཏད་ཡོད། ཁོ་མོས་
ལག་ཕྱིས་ཀྱིས་འགྲམ་པ་དམ་པོར་བསྡམས་རྗེས་ཁ་རླངས་ཀྱིས་ལག་པ་སྲོ་བཞིན་
འདུག
“ངས་ཁྱོད་ལ་བྱ་བ་ངན་པ་སྒྲུབས་ཞེས་པ་མིན། རི་འདིའི་སྟེང་གི་ནགས་
ལ་བདག་པོ་མེད་པས་ཁྱོད་ལ་སྡུག་ཅི་ཡོད།”
་ བཟང་མོས་མགོ་བོ་མི་ལྡེམ་ལ་འཕྲེད་དུའང་མི་གཡུག ཡིན་ན་ཡང་ཁོ་
མོའི་བཞིན་ལ་མི་དགའ་བའམ་སྡུག་བསྔལ་གྱི་ཉམས་ཤིག་ཤར་འདུག
“ཁྱོད་ཀྱིས་ང་ལ་རོགས་བྱོས་དང་། ངས་ཁྱོད་དོན་མེད་དུ་མི་གཏོང་ཁོ་
ཐག་ཡིན།”
ཁོ་མོས་སྔར་བཞིན་མགོ་བོ་མ་དགྱེ། དོན་གྲུབ་ཀྱིས་ཁོ་མོའི་སེམས་ལ་ཅི་
ཞིག་དྲན་ཡོད་པ་རྟོགས་མ་གྱུར། །
“ཁྱོད་ཚོང་ལ་མི་དགའ་བ་ངས་ཤེས་མོད། འོན་ཀྱང་ད་ལྟའི་དུས་སུ་ཚོང་
མ་བརྒྱབ་ན་ག་ལ་འགྲིག་
རི་མགོའི་གནམ་གཤིས་ལ་འགྱུར་ལྡོག་ཧ་ཅང་ཆེ་བས། གནམ་ངོ་འགྱུར་མ་
ཐག་རེངས་ཤིང་མཁྲེགས་པར་གྱུར་པའི་སྡོང་ལྕག་སྐམ་པོ་རྣམས་བད་ཀྱིས་བཏུམས་
ཡོད་ལ། རླུང་ཆེན་གཡུགས་ཚེ་སྤྱང་མོས་ངུ་ཟུག་བྱེད་པ་ལྟ་བུའི་སྒྲ་ཞིག་ཀྱང་གྲག་
གིན་འདུག བཟང་མོའི་མཁུར་ཚོས་གཉིས་འཁྱག་རླུང་གིས་གཙུབ་པས་ཇེ་དམར་
དང་ཇེ་དམར་དུ་འགྱུར་བཞིན་གདོང་ཡོངས་སུའང་མུན་པའི་དྲ་བས་བཀབ།
དོན་གྲུབ་ཀྱིས་ཝ་ཞྭ་མར་ཕབ་སྟེ་ད་རུང་ཁོ་མོར་སློབ་གསོ་གཏོང་དགོས་
སྙམ། ཁོས་ཉིན་འགའི་རིང་ལ་གྲ་སྒྲིག་བྱས་ཤིང་ཡིད་སེམས་འགུགས་པར་ནུས་
༄༅ 29O༔



རྩྭ་ཐང་གི་ཉིན་ཐོ། རྒྱུ་
པའི་སྐད་ཆ་དེ་བསམས་ཤིང་བསམས་ཤིང་བཤད། “སྲིད་ཇུས་ཇེ་བཟང་དུ་སོང་
བ་ནས་བཟུང་མི་མང་བོ་ཞིག་ཀྱང་ཇེ་ཕྱུག་ཏུ་སོང་། ད་ནས་ལོ་མང་བོ་འགོར་
རྒྱུ་མ་རེད། ཚང་མ་ཇེ་ཕྱུག་ཏུ་འགྲོ་བར་གཏན་ནས་བསམ་བློ་གཏོང་མི་དགོས།
བཟང་མོ། གལ་ཏེ་འུ་ཅག་ཚང་མས་གཞན་ལ་སྨོན་བཞིན་རང་གིས་ཐབས་
བཀོད་གཅིག་ཀྱང་མ་འཐེན་ཚེ། ཀུན་གྱི་རྗེས་སུ་ལུས་རྒྱུ་མིན་ནམ།” ཁོའི་ཐོད་
གཉེར་བསྡུས་མ་ཐག ངོ་ལ་བལྟས་ཚོད་ཀྱིས་སྡུག་བསྔལ་ལམ། སེམས་ཁྲལ་གྱི་
མུན་པ་འཐིབས་ཡོད་པའི་སྣང་བ་ཞིག་བཅོས་མིན་དུ་སྟེར།
ནམ་ཟླ་གློ་བུར་དུ་ཇེ་འཁྱག་ཏུ་གྱུར། བྱ་བྱིའུ་འབའ་འབུ་ཐམས་ཅད་ཀྱང་
རང་རང་གི་ཚང་ལ་འཛུལ་ནས་རྨི་ལམ་གྱི་བདེ་བ་ཉམས་སུ་མྱོང་བཞིན་ཡོད་
ཀྱི་རེད། ཐག་རིང་དུ་བལྟས་ན་རྨ་ཆུ་སྔོན་མོ་ལས་ཆབ་རོམ་སྒོ་ལེབ་ལྟ་བུ་མང་བོ་
ཞིག་འཚང་ཁ་ཤིག་ཤིག་ཏུ་འཁུར་བཞིན་ཡོད་པས། དོན་གྲུབ་ཀྱིས་དེ་ལ་བལྟས་
མ་ཐག་ལྷག་པར་དུ་གྲང་སྣང་ཞིག་ཤར་ཏེ་འདར་སིག་སིག་བྱེད་པས་དུས་ཡུན་
རིང་བོར་འདི་ནས་དོན་མེད་དུ་འདུག་རྩིས་མེད།
ཁོས་ཚམ་ཚོམ་མེད་པར་བཟང་མོ་ལ “ད་འུ་གཉིས་ཀྱིས་ཐག་བཅད་པ་
ཡིན། སང་ཉིན་སྔ་མོ་ནས་བཟུང་ང་སྡོང་བོ་འདུད་དུ་ཡོང་། ད་ཁྱོད་ཀྱང་ཡུལ་
ལ་སོང་། གྲང་ངར་ཇེ་ཆེར་འགྲོ་གི་འདུག” ཟེར་བཞིན་ལག་སྐྱོར་འཁོར་ལོའི་
མདུན་དུ་ཕྱིན།
བཟང་མོ་རྒྱ་ལམ་གྱི་དཀྱིལ་ལ་ཡོང་སྟེ་གོམ་པ་དལ་མོར་སྤོ་བཞིན “ཁྱོད་
ཀྱིས་དེ་འདྲའི་སྟོང་སེམས་མ་བཅངས” ཟེར། །
སྤྱིར་དོན་གྲུབ་ཀྱིས་ལག་སྐྱོར་འཁོར་ལོ་བསྐོར་ཏེ་འགྲོ་རྩིས་ཡོད་མོད།
འོན་ཀྱང་ཁོ་མོའི་སྐད་ཆ་དེ་ཐོས་འཕྲལ་མྱུར་དུ་སར་བབས་ནས་སྐད་གསང་
༄༅ 291 9



@_ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མཐོན་པོས། “ཝེ=ཁྱོད་ཀྱིས་ཉོན། ངས་ཁྱོད་ལ་ཁྲིམས་མེད་ལུགས་མེད་ཀྱི་བྱ་
བ་ལས་ཟེར་བ་ཅི་ལ་ཡིན། ཁྱོད་ཀྱིས་འདི་འདྲའི་བྱ་བ་ཞིག་ཀྱང་སྒྲུབ་མི་ནུས་པ་
ཨེ་རེད་། ད་ལྟ་དབང་ཆེན་ལ་ལས་སྒོར་མོ་སྟོང་ཚོ་ཁྲི་ཚོའང་ལྟག་སྒོ་བརྒྱུད་ནས་
ལེན་བཞིན་ཡོད་པ་ཁྱོད་ཀྱིས་མ་ཤེས་སམ།” །
ཁ་མི་གྲག་པའི་བཟང་མོ་ངོ་མ་ཁ་རོག་གེར་འགྲོ་རྩིས་ཡོད། དོན་གྲུབ་ཀྱིས་
མྱུར་དུ་ཁོ་མོའི་སྔོན་བཀག་སྟེ། “གཞུག་ཕྱོགས་ཀྱི་བྱ་བར་ཁྱོད་སྐྲག་མི་དགོས།
རྗེས་ནས་དོན་དག་ཅི་འདྲ་ཞིག་བྱུང་ཡང་ངས་འགན་འཁུར་ཐུབ། ད་ཐེངས་ཁྱོད་
ཀྱིས་ངའི་ཁར་ཉོན། ཨེ་ཆོག་གི” ཞེས་དབུགས་ཧལ་ཧལ་དུ་བཤད།
རླུང་འཚུབ་མ་ཞིག་གཡུགས་བྱུང་། བཟང་མོས་གསིག་འཐེན་ཞིག་བྱས་ཏེ་
ལུས་མྱུར་དུ་གཡོལ་བ་ན་དོན་གྲུབ་ཀྱི་ལག་ནས་ཤོར་སོང་། དེ་མ་ཐག་དོན་གྲུབ་
ཀྱང་ཁོང་ཁྲོ་ལངས་ཏེ་བཟང་མོའི་རྒྱབ་ལ་ལྟ་བཞིན། “ཆོག་གི ནམ་ཞིག་གི་
ཉིན་མར་ཁྱོད་འགྱོད་པ་སྐྱེས་ངེས་རེད” ཟེར། །
ཕོ་རབ་ཚིག་ཐོག་དང་འཕར་བ་རྗེས་ཐོག་ཟེར་བ་དེ་ངོ་མ་དོན་གྲུབ་
རེད། དེ་ནས་བཟུང་བཟང་མོ་ཚང་གི་སྒོའི་ཡར་ནང་ལ་གཏན་ནས་རྐང་བ་
མ་སྤོས། ཨ་ཁུ་དཔལ་འབྱོར་གྱི་སེམས་ལ་ཁོ་གཉིས་ཀྱིས་སུ་ལའང་ཤེས་སུ་མ་
བཅུག་པར་ལྐོག་ནས་དུས་ཆད་བཏབ་སྟེ་ངོ་ཐུག་བཞིན་ཡོད་སྙམ་པ་ལས། དོན་
དག་འདིའི་ཕུགས་ནས་གློ་བུར་དུ་འདི་འདྲའི་འགྱུར་ལྡོག་ཆེན་པོ་ཞིག་བྱུང་
བ་ཡིད་ལའང་མ་ཤར། བཟང་མོ་ཉིན་རེ་ལས་ཉིན་རེར་ཁ་གྲག་མི་འདོད་པ་
ཞིག་ཏུ་གྱུར་ཅིང་། མིག་གཉིས་ཀྱང་རབ་རིབ་ཏུ་གྱུར་པར་མ་ཟད། བཞིན་གྱི་ཟླ་
གཞོན་སྟེང་དུ་ད་དུང་སེམས་ཁྲལ་དང་ཡིད་ཆད། བློ་མི་བདེ་བ། སྣང་བ་མི་སྐྱིད་
པ་བཅས་ཀྱི་མུན་པ་ཞིག་ཉིན་རྒྱུན་དུ་འཐིབས་འདུག རྣམ་པ་འདི་སྔོན་ཆད་ཀྱི་
292



རྩྭ་ཐང་གི་ཉིན་ཐོ། ལ་
བཞིན་རས་དང་བསྡུར་ན་ཁྱད་པར་ཤིན་ཏུ་ཆེ། འོ་ན། ཁོ་མོས་ཅིའི་དོན་དུ་སྡུག་
བསྔལ་བྱེད་བཞིན་ཡོད་དམ། ཅིའི་ཕྱིར་ཡིད་ཆད་པ་ཡིན་ནམ། དངོས་གནས་
དོན་གྲུབ་ལ་སྙིང་ནད་བཅངས་ཡོད་དམ། ཨ་ཁུ་དཔལ་འབྱོར་གྱིས་འདི་དག་ལ་
གཏན་ནས་བསམ་མནོ་མ་བཏང་། །
ལོ་གསར་ལ་ཉེ་བྱུང་། །
ཨ་ཁུ་དཔལ་འབྱོར་གྱིས་ཤ་ཆང་ཉོས་པ་དང་། བཟང་མོས་གོ་རེ་རྣམ་པ་སྣ་
ཚོགས་བཅོས་ཏེ་ལོ་ཡག་པོ་ཞིག་གསར་བར་འདོད།།
ཨ་ཁུ་དཔལ་འབྱོར་གྱི་ངོ་ལ་འཛུམ་ཞིག་ལངས་ཏེ་ངག་འཇམ་པོའི་སྒོ་
ནས་བཟང་མོ་ལ ་དོན་གྲུབ་ནམ་འོང་ངམ” ཞེས་དྲིས།
བཟང་མོས་མ་གོ་བ་ལྟར་སྔར་བཞིན་ཁ་མ་གྲགས་པར་བསྡད། ཡིན་ན་
ཡང་ཅང་མ་འགོར་བར་ཁོ་མོས་མགོ་བོ་ཤིན་ཏུ་སྒྱུར་ཏེ་སེན་མོའི་སྟེང་དུ་སོ་
བཏབ་ཅིང་། ཁོ་མོའི་མིག་གཉིས་མཆི་མས་ཁེངས་ཏེ་མིག་ཟུར་ལས་མིག་ཆུ་དལ་
མོར་བཞུར་ཏེ་བཞིན་རས་ཧྲིལ་བོ་བརླན་པར་གྱུར་པ་ཨ་ཁུ་དཔལ་འབྱོར་གྱིས་
གཏན་ནས་མ་ཚོར།
“ཚེས་གཅིག་གི་ཉིན། ཨེ་རེད།” ཨ་ཁུ་དཔལ་འབྱོར་གྱིས་དྲ་མ་སྦྱོར་
བཞིན་དུ “ད་ཐེངས་ཁོས་ནམ་ཚོད་ཁྱོད་མནའ་མར་བསུ་རྒྱུ་ཡིན་པ་བཤད་ངེས་
རེད། ཉི་མ་སྐར་མ་ནམ་བཟང་བ་ངས་མོ་འདེབས་ཆོག”
བཟང་མོས་གནད་དོན་འདིའི་གསང་བའི་མཐིལ་མ་བརྟོལ། ཉིན་འདི་
གའི་རིང་ལ་ཁོ་མོའི་སེམས་རི་རྒྱལ་ལྷུན་པོས་མནན་པ་ཇི་བཞིན་ཞེ་ལྷོད་དེ་
གཏན་ནས་བསྡད་མ་མྱོང་། དོན་དག་འདི་གློ་བུར་བ་ཞིག་ཅི་ལ་ཡིན་དགོས་སམ།
ཁོ་མོའི་སེམས་སུ་མེད་པོ་ཡིན་ན་སྐྱོན་མེད་དེ། ཕྱིས་སུ་ལས་ཀར་འབད་ན་ཡོད་
༄༅ 293 ༄༅



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
པོར་འགྲོ་བ་སྨོས་མ་དགོས། གཙོ་བོ་ནི་མི་གཤིས་བཟང་ཞིང་། ངང་རྒྱུད་འཇམ་
པ་ཞིག་ཡིན་དགོས་སྙམ། “རྟའི་བཟང་ངན་བྱང་ལམ་བཅད་ན་ཤེས། མིའི་
བཟང་ངན་ཡུན་རིང་འགྲོགས་ན་ཤེས།” ཟེར་བ་ལྟར་ཁོ་མོ་དོན་གྲུབ་ལ་འགྲོགས་
པའི་རིང་ལ། དོན་གྲུབ་ཀྱི་རང་བཞིན་བཟང་སྙམ་ཡོད་དམ། ཁོ་མོས་དེ་དག་ལ་
གཏན་ནས་མནོ་བསམ་བཏང་མ་མྱོང་བ་འདྲ། ཡིན་ན་ཡང་དོན་གྲུབ་ཀྱིས་སྔར་
ནས་ཁོ་མོའི་ཡིད་སེམས་ཅིག་ཅར་དུ་ཕྲོགས་ཡོད།
ཁོ་ད་རུང་མ་ཡོང་། མ་ཡོང་ན་མ་ཡོང་། བཟང་མོས་ཁོ་སེམས་གཏིང་ནས་
བརྗེད་དུ་འཇུག་རྩིས་བྱས། འོན་ཀྱང་ཁོ་མོ་རྒྱ་ལམ་ཁར་འགྲོ་ཐེངས་རེར་ཆ་ག་
ཅན་གྱི་མིག་འབྲས་ཟླུམ་པོ་གཉིས་ཀྱིས་རང་དབང་མེད་པར་རྨ་ཆུ་ཟམ་ཁར་
བལྟ་དགོས་པ་དང་། ཡང་ན་ཡར་རྒྱུག་མར་རྒྱུག་བྱེད་པའི་རླངས་འཁོར་དང་
ལག་སྐྱོར་འཁོར་ལོ་ལ་བལྟ་དགོས་པ་ཞིག་བྱུང་། ཁོ་མོའི་སེམས་སུ་དོན་གྲུབ་
ཀྱིས་ཀྱང་དོན་དག་འདི་རང་དགར་མི་སྐྱུར་བསམས་མོད། འོན་ཀྱང་རྨ་ཆུའི་ཟམ་
ཁ་དང་རྒྱ་ལམ་ཁ་ནས་དོན་གྲུབ་ཀྱི་གྲིབ་མ་ཞིག་ཀྱང་མི་མཐོང་བ་ཅི་ཡིན་ནམ།
དོན་དག་འདི་དངོས་ནས་མཚམས་བཞག་པ་ཡིན་ནམ། བཟང་མོས་དེ་
མན་ཆད་དུ་འདང་རྒྱག་མི་ནུས། ཁོ་མོ་ནམ་རྒྱུན་དུ་སྡུག་བསྔལ་ཞིག་གི་ནང་དུ་
ལྷུང་ཡོད་ནའང་དོན་དག་འདིའི་འབྱུང་རྐྱེན་ཁོ་མོ་མིན་པ་ཤེས་ཡོད། ་
ཧོར་ཟླ་དང་པོའི་ཉི་མ་ཡང་ཐུང་བས་དགོང་འཚལ་འཐུངས་མ་ཐག་ས་
མདོག་ལོག་ངེས་རེད། ཨ་ཁུ་དཔལ་འབྱོར་གྱིས་ཚ་ཐབ་སྟེང་ནས་ཁ་མུག་མུག་
ཏུ་མ་ཎི་འདོན་བཞིན་ཡོད་ལ། བཟང་མོས་སླ་ང་དང་དཀར་ཡོལ་འཁྱུད་བཞིན་
འདུག སུས་ཀྱང་དོན་གྲུབ་མ་གླེང་ལ། སུའི་སེམས་སུའང་དོན་གྲུབ་མ་ཤར། གྲང་
ཞིང་འཁྱག་པའི་དྲི་བཞོན་གྱིས “ལྡིར་ལྡིར” གྱི་སྒྲ་ཞིག་སྒེའུ་ཁུང་ལས་ཁང་བའི་
294



རྩྭ་ཐང་གི་ཉིན་ཐོ། རྒྱུ
ནང་དུ་བསྐྱལ་འོངས། སུ་ཡིན་ནམ། ཨ་ཁུ་དཔལ་འབྱོར་གྱིས་ལྭ་བ་གཡང་ཤམ་
བྱས་ཏེ་དལ་མོར་ཚ་ཐབ་ལས་མར་འབབ་བཞིན་པའི་དུས་སུ། བཟང་མོས་འཁྱུད་
བཞིན་པའི་དཀར་ཡོལ་དེ་ཐིང་སྒྲ་ཞིག་དང་ཆབས་ཅིག་སླ་ངའི་ནང་དུ་འཕངས་
ཏེ་མགྱོགས་མྱུར་གྱིས་སྒོ་ཕྱིར་བརྒྱུགས་སོང་།
ངོ་མ་དོན་གྲུབ་རེད། ཁོས་རུམ་ནས་ཆང་དང་ཁ་བཏགས་ཕྱིར་བླངས་ཏེ་
འཛུམ་དམུལ་ལེར་ཡོང་བཞིན་ཡོད།
བཟང་མོས་མིག་གཉིས་ཟུམ་ཟུམ་རྡེབ་བཞིན། གོམ་པ་གང་རེ་གང་རེ་
ཕྱིར་བསྣུར་བྱས། བལྟས་ཚོད་ཀྱིས་ཁོ་མོའི་སྔོན་ནས་གཅན་གཟན་འཇིགས་སུ་
རུང་བ་ཞིག་དལ་མོར་ཡོང་བཞིན་པ་དང་འདྲ།
དོན་གྲུབ་ཀྱིས་ཆང་དང་ཁ་བཏགས་ཨ་ཁུ་དཔལ་འབྱོར་ལ་བྱིན་ཞིང་།
སླར་ཡང་རུམ་ནས་ཤོག་ཐུམ་དམར་པོ་ཅན་གྱི་དངོས་པོ་ཞིག་བླངས་ནས་བཟང་
མོའི་ལག་ཏུ་བཞག །
ཨ་ཁུ་དཔལ་འབྱོར་གྱི་བློ་བདེ་བདེ་དང་། སེམས་དགའ་དགའི་རྣམ་
འགྱུར་དང་བཅས་དོན་གྲུབ་ཀྱི་མགོ་ནས་མཇུག ཡང་མཇུག་ནས་མགོ་བར་དུ་
ལྟ་ཡག་ཅིག་བྱས་ཏེ། “ཁྱོད་ཡུན་རིང་བོར་འདིར་མི་ཡོང་བར་དོན་རྐྱེན་ཞིག་
བྱུང་བ་མིན་ནམ” ཞེས་ཡིད་ཐེ་ཚོམ་གྱི་ངང་ནས་དྲིས། །
“ཧིན། ངའི་ཨ་ཕ་ལོ་ལོན་གིན་ལོན་གིན་སྨྱོ་བ་འདྲ། ཁོས་ཁྱོད་ཚང་
གི སྲུང་མ་ཐེའུ་རང་རེད” ཅེས་བཟང་མོ་ཡང་མནའ་མར་ལེན་མི་ཆོག་ཟེར།
ངས་ཐེའུ་རང་མ་རང་མི་ཤེས། དེ་ལ་ང་གཏན་ནས་ཡིད་མི་ཆེས་ཞེས་ཚིག་ལན་
སྤྲད་པས་ཨ་ཕས་ང་སྒོར་ཕུད་པ་རེད། དེ་བས་ངས་ད་རག་གི་བར་དུ་ཁྱིམ་གཞིས་
ཤིག་ལས་པ་ཡིན། ཆོག་གི་ཆོག་གི རྗེས་སུ་ངས་མནའ་མ་བླངས་རྗེས་ནམ་ཚོད་
༄༅ 296



༦༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
མནའ་མ་བཟང་གི་འདོད་ན་དེ་དུས་ངས་ཁྱོད་གསོ། ད་ལྟ་ད་རུང་སྲིང་མོ་ཡོད་
པས་སྐྱོན་མེད།” དོན་གྲུབ་ཀྱིས་བཤད་ཚར་རྗེས་ཁོ་མོར་བལྟས་པ་ན། ཁོ་མོས་
ཡུང་མ་འཁྲུད་བཞིན་ཁ་བརྡར་ཉན་འདུག
“འོ་ལེ།” ཨ་ཁུ་དཔལ་འབྱོར་གྱིས་ཤུགས་རིང་ནར་ནར་འབྱིན་བཞིན།
“གནའ་མི་རྣམས་ཀྱིས་ངེད་ཚང་གི་སྲུང་མ་ཐེའུ་རང་ཡིན་ཟེར་མོད། འོན་ཀྱང་
ད་བར་དུ་ཐེའུ་རང་ཡིན་པའི་རྟགས་ཤིག་མ་ཐོན། ད་བཟང་གི ཚེས་བཅོ་ལྔའི་
ཉི་མ་སྐར་མ་ཤིན་ཏུ་བཟང་བས་ཁྱོད་གཉིས་འགྲོགས་ལ་སོང་།”
ཨ་ཁུ་དཔལ་འབྱོར་ལོ་ལོན་སོང་། ཁོས་བུ་མོ་འདི་ཁོ་རང་མ་ཤི་གོང་དུ་
གནས་ལ་བསྐྱལ་དགོས་སྙམ་ཡོད། ཁོས་སྔོན་ཆད་མོ་བཏབ་དུས་ཚེས་བཅོ་ལྔའི་
ཉིན་མནའ་མ་ཁྲིད་ན་གཞུག་ཕྱོགས་ནས་ཕན་ཚུན་སུ་ལའང་བཟང་ཞེས་བབས་
འདུག ཁོའི་མོ་ཧ་ཅང་གཙིགས་པས། མོ་བཟང་བོ་བབས་པ་ཞིག་ལ་སྟེར་དགོས་
བསམས་ཡོད། ཡིན་ན་ཡང་། བཟང་མོའི་སེམས་སུ་དེ་ལྟར་དྲན་མེད། ཁོ་མོའི་
སེམས་ལ་མི་དྲང་མོ་ཞིག་ཡིན་ན་ཆོག་སྙམ་ཡོད། །
དོན་གྲུབ་ཀྱིས་ཨ་ཁུ་དཔལ་འབྱོར་གྱིས་ད་ཅི་བཤད་པའི་སྐད་ཆ་དེ་ཐོས་
མ་ཐག་དགའ་ཡེ་རེར་ཅི་ཡིན་འདི་ཡིན་མ་ཚོར་བར། བཟང་མོའི་ཕྲག་པར་
ཐལ་ལྕག་གིས་ཡང་ཡང་རྡེབ་བཞིན། “ཚེས་བཅོ་ལྔའི་ཉིན་ཐུག ད་བདེ་མོ་བྱོས།
” ཟེར་བཞིན་སྒོར་བུད་སོང་། ་ ་
ཁོ་མོའི་བཞིན་རས་ཚ་ལམ་ལམ་དུ་གྱུར་མ་ཐག ལུས་ཡོངས་སུ་དགའ་
བདེ་ཞིག་གིས་ཁྱབ་པར་གྱུར། ད་ལྟ་ཁོ་མོས་ལག་སྐྱོར་འཁོར་ལོའི་སྒྲ་ལ་ཉན་ཡོད།
“ལྡིར་ལྡིར་ལྡིར—” སྒེའུ་ཁུང་ལས་དྲི་བཞོན་གྱིས་སྒྲ་ཞིག་ཁྱེར་ཡོང་། ཡིན་
ནའང་ཅུང་མ་འགོར་བར་དལ་འཇགས་སེ་སོང་།
་
ཚུ 296 རྒྱུ



རྩྭ་ཐང་གི་ཉིན་ཐོ།
ཁང་བའི་ནང་ནས་གྲག་འགུལ་ཅི་ཡང་མེད། ཕྱི་ན་མུན་ནག་འཐིབས་
འདུག གློ་བུར་དུ་རླུང་ཆེན་ཞིག་གཡུགས་པ་ན། སྡོང་ལྕག་སྐམ་པོའི་སྒྲ་གྲགས་
ཤིང་། དྲ་མ་ཡང་ཆོམ་སྒྲ་དང་བཅས་བརྒྱབ།
“ལྡིར་ལྡིར་ལྡིར” ཡང་སྒྲ་ཞིག་གྲགས་བྱུང་། སྒྲ་འདི་གྲགས་མ་ཐག་མཐོ་
མོད། རྗེས་སུ་དལ་བ་དལ་བུར་གྲག་འགུལ་ཅི་ཡང་མེད་པར་གྱུར། ཐེངས་ལྔ་
དྲུག་ཅིག་ལ་མཚམས་ཆད་སོང་། སྒྲ་དེ་དག་གཅིག་ལས་གཅིག་ཤུགས་མེད་ལ། །
གཅིག་དང་བསྡུར་ན་གཅིག་གི་སྐད་གཉོམ། སྒོ་ཁ་ནས་སྔར་བཞིན་བཙག་དང་
བསེར་བུ་ཆེ་ཞིང་
། འདི་ནས་སྨན་ལུང་བར་ཕལ་ཆེར་དུས་ཚོད་གཉིས་ཀྱི་ལམ་
ཡོད། འདི་འདྲའི་ནམ་ཟླའི་ནང་དུ་ཡུལ་ལ་ཐོན་རག་གི་བར་དུ་ཕྱིད་ལ་ཁད་དུ་
འགྱུར་བ་ཁོ་ཐག་རེད།
་ ཨ་ཁུ་དཔལ་འབྱོར་ནང་ནས་འདུག་མ་བཟོད་པར་ཚ་ཐབ་སྟེང་ནས་སར་
བབས་ཏེ་བཟང་མོར་ཁྱོད་སོང་ལ་དོན་གྲུབ་ནང་དུ་བོས་ཤོག དོ་དགོང་འུ་ཚང་
ནས་འདུག་ཏུ་ཆུགས་ཞེས་བཤད་པར་ཁོ་མོས་ལན་མ་བཏབ།
ཁོས་བར་འཚང་ཅན་གྱི་ལྭ་བ་ཞིག་གཡང་ཤམ་བྱས་ཏེ་འགྲོ་རྩིས་བྱེད་
བཞིན་པའི་སྒང་ལ། བཟང་མོས་ཁོའི་རྒྱབ་ནས་ཧྲག་སྒྲ་དང་བཅས་ཏེ་ཁོམ་གི་
མེད་པ་ཚོར་སོང་། ཁོ་དལ་བུར་ཁ་ཕྱིར་འཁོར་དུས་བཟང་མོས་རྡང་ནས་སློག་པ་
སོ་མ་ཞིག་དང་། སྒམ་ལས་སྐེ་རགས་དམར་པོ་ཞིག་བླངས་པར་མ་ཟད། ལྕགས་
ཟོའི་ནང་དུ་ཆུ་ཁོལ་གང་ཁྱེར་ནས་སྒོར་འགྲོ་བ་མཐོང་།
“ཆུ་ཁོལ་གྱིས་ཅི་བྱེད།”
ཁོས་གོམ་གང་སྔོན་དུ་སྤོས་ནས་བཟང་མོའི་ཕྲག་པར་འཇུས་པ་ན། ཁོ་
མོས་སྔར་ནས་ཚ་རུ་གྱོན་འདུག ཚ་རུ་འདིའི་འོག་ཏུ་ད་རུང་ལྭ་བ་མཐུག་པོ་ཞིག་
༄༅ 227 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཀྱང་གྱོན་འདུག
བཟང་མོས་ཁ་ཕྱིར་འཁོར་ནས་ཡུད་ཙམ་ལ་ཨ་ཕའི་གདོང་ལ་ཅེ་རེར་
བལྟས། ད་ལྟ་ཁོ་མོའི་གདོང་ནས་སྔོན་ཆད་ཀྱི་ཡིད་སྐྱོ་བའི་མུན་པ་དེ་འཐིབས་
མེད་པར། བག་ཕབ་དང་སྤྲོ་སྣང་གི་རྣམ་པ་ཞིག་ཤར་ཡོད། །
ཨ་ཁུ་དཔལ་འབྱོར་གྱིས་ཁོ་མོའི་སེམས་རྟོགས་པ་ལྟར། མགོ་བོ་ལྡེམ་
བཞིན་ཕྲག་པ་ནས་བཟུང་བ་དལ་མོར་ལྷོད། ཡིན་ན་ཡང་གློ་བུར་དུ་སེམས་ལ་ཅི་
ཞིག་དྲན་པ་བཞིན། “མིན། དོ་དགོང་ཁྱོད་འགྲོ་མི་ཆོག ངས་མོ་བཏབ་པ་ལ་དེ་
རིང་གི་ཉི་མ་ཧ་ཅང་མི་ལེགས། ཚེས་བཅོ་ལྔའི་ཉིན་སོང” ཞེས་ངུ་ངག་འདྲེས་མ་
ཞིག་གིས་སྨྲས།
འོན་ཀྱང་བཟང་མོ་བཤོལ་ནུས་སམ། ཁོ་མོས་གསིག་འཐེན་ཞིག་བྱས་ཏེ་
ཨ་ཕའི་ལག་ནས་ཤོར་མ་ཐག་སྒོ་རྒྱངས་སེ་ཕྱེ། རླུང་ཆེན་ཞིག་གཡུགས་ཏེ་ཨ་ཁུ་
དཔལ་འབྱོར་འཁྱ་རེ་ཁྱོ་རེ་བྱེད་དུས། ཁོ་མོ་སྔར་ནས་རྒྱ་ལམ་ཁར་སླེབས་ཤིང་།
ཚུ་ཁོལ་ཚ་མོ་ལྕགས་ཟོ་གང་བོ་ལག་སྐྱོར་འཁོར་ལོའི་ཆུ་སྒམ་དུ་བླུག་རྗེས། དོན་
གྲུབ་ཀྱིས་ཤེད་ཤུགས་ཡོད་རྒུ་བཏོན་ནས་བསྐོར་པ་ན་ལྡིར་སྒྲ་དང་བཅས། ཁོ་
གཉིས་ལག་སྐྱོར་འཁོར་ལོར་བསྡད་དེ་ཀྱག་ཀྱོག་གི་ལམ་ཕྲན་སྟེང་ནས་རྡུལ་
འཚུབ་བེར་བརྒྱུགས་སོང་། །
ཨ་ཁུ་དཔལ་འབྱོར་གྱིས་སྒོ་ཁ་ནས་ཁོ་གཉིས་ཀྱི་རྗེས་སུ་ལྟ་བཞིན། མགོ་
བོ་འཕྲེད་དུ་ཡང་ཡང་དུ་གཡུགས་ཤིང་དངན་པ་རིང་བོ་ཞིག་འཐེན་བཞིན “ཨེ།
དེ་རིང་གི་ཉི་མ་མི་བཟང་གི་ཡ” ཟེར།
(1988ལོའི《སྦྲང་ཆར》དེབ་གསུམ་པ་ལས་བདམས)
% 28 ཉྩ



རྩྭ་ཐང་གི་ཉིན་ཐོ།
མེད།
ཚེ་རིང་དོན་གྲུབ།
ཚོན་མདོག་ཅན་གྱི་འདྲ་པར་ངོས་སུ་ང་ཚོས་གསལ་བོར་མཐོང་ཐུབ་པ་
ནི་འདབས་རལ་ཞིང་སེར་པོར་གྱུར་པའི་སྦྲའི་སྒོ་ན་མི་དྲུག་ཡོད་པའི་ཆེས་ཆེ་བ་
ནི་ཕལ་ཆེར་ལོ་བདུན་ཅུ་ཅན་རྒད་པོ་ཤ་སྐམ་ཞིག་དང་། དེ་དང་ན་ཚོད་མཉམ་
པའི་གདོང་དང་སྐེ་ནི་ཀོ་ལྷམ་རྙིང་པའི་སྣ་བཞིན་གཉེར་བའི་རྒད་མོ་ཞིག ལོ་
བཞི་བཅུ་ཡན་ཆད་ཀྱི་སྐྱེས་པ་གཟུགས་རིང་ཞིག ལོ་བཅུ་དགུ་ཡས་མས་ཀྱི་བུ་
མོ་ཚར་ལྭ་གྱོན་པ་ཞིག་དང་ལོ་བཅུ་ཡན་གྱི་བྱིས་པ་རྐང་རྗེན་གཉིས་བཅས་རེད།
ཁོང་གཉིས་ཀྱི་ངོ་གདོང་འཛུམ་གྱིས་ཁེངས་འདུག་ལ་ཕལ་ཆེར་འདྲ་པར་ལེན་
པར་དགའ་སྤྲོ་སྐྱེས་པ་འདྲ། ཚང་མར་འདྲ་མཉམ་དུ་ཡོད་པ་ནི་སྐེ་ན་ཁ་དོག་སྣ་
ཚོགས་ཀྱི་ཕྱག་མདུད་གསར་རྙིང་དུ་མའོ།།
འདྲ་པར་གྱི་གཤམ་དུ་རང་འགུལ་གྱིས་བབས་པའི་ཟླ་ཚེས་ནི “87.7.12"
པར་ལེན་མཁན་ནི་རྫོང་དམངས་སྲིད་ཅུས་ཀྱི་དྲུང་ཡིག་རྡོ་རྗེ་ཡིན་ལ།
ངེད་གཉིས་ཀྱིས་རྒྱུན་པར་གསར་རྩོམ་ལ་ཕན་ཚུན་རྒྱུ་ཆ་སྣ་ཚོགས་མཁོ་སྤྲོད་
བྱེད་ཀི་ཡོད།
“ཅི་འདྲ་རེད། ཁྱོད་ཀྱི་གསར་རྩོམ་ལ་ཕན་པ་རེ་ཡོད་དམ” ཟེར་བ་
དང་། ད་རུང་ཁྱིམ་ཚང་འདིའི་གནས་ཚུལ་འགའ་རེ་བཤད་པས་ང་དངོས་སུ་
ཆུ 299ཞུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས། ་
མི་འདི་དག་བཙལ་དུ་འགྲོ་རྒྱུའི་སེམས་ཐག་བཅད་དེ་ཁྱིམ་ཚང་དེའི་རུ་གང་
ན་ཡོད་པ་དང་ཁྱིམ་བདག་གི་མིང་ལ་ཅི་ཟེར་སོགས་དྲིས། །
“གཡག་ལུང་ན་ཁོ་ཚང་གཅིག་པུ་ལས་མེད། ཁྱིམ་བདག་གི་མིང་ལ་
བསྟན་རྒྱམ་ཟེར། འདྲ་པར་ངོས་ཀྱི་མི་གཟུགས་རིང་བོ་འདིའི་མིང་ལ་མགོན་
པོ་ཟེར། བསྟན་རྒྱམ་གྱི་བུ་རེད། ཁྱོད་འགྲོ་ན་འདྲ་པར་འདི་སྟེར་རོགས། ངས་ཁོ་
ཚང་ལ་བསྐུར་རྒྱུ་ཁས་བླངས་ཡོད།”
ཕྱི་ཉིན་ང་ལམ་དུ་ཆས། འགྲོ་མེད་འདུག་མེད་ཀྱི་རྟ་རྒན་དེ་དང་ངེད་
གཉིས་ཉིན་གུང་ཙམ་ལ་གཞི་ནས་གཡག་ལུང་དུ་སླེབས། །
“འདི་ཨ་ཁུ་བསྟན་རྒྱམ་ཚང་ཨེ་རེད།”
“རེད་རེད། ཤོག་ཤོག་” འདྲ་པར་ངོས་ཀྱི་མི་གཟུགས་རིང་དེས་བོད་
ཀྱི་གོམས་གཤིས་ལྟར་ང་ཁྱིམ་དུ་བསུས། ཞི་ལི་ཆུང་ཆུང་གཉིས་ཀ་ངའི་གཡས་
གཡོན་ནས་བསྡད་དེ་ང་ལ་ལྟ་བཞིན་འདུག རྒད་མོ་ལོ་ལོན་དེས་འབུར་དོང་མང་
བོ་ཅན་གྱི་བ་མ་ནག་པོ་ཞིག་བླངས་ནས་ངའི་གམ་གྱི་ཞི་ལི་གཅིག་ཆུ་ལེན་པར་
མངགས། །
རྒད་པོ་བསྟན་རྒྱམ་གྱིས་ལག་གཡས་པ་རུམ་ལ་བཅུག་ཅིང་གཡོན་པས་
འཁོར་ལོ་སྐོར་བཞིན་ཁ་ནས་སྒྲ་མི་གསལ་བའི་མ་ཎི་འདོན་བཞིན་འདུག
མགོན་པོས་ང་ལ་གང་ནས་ཡོང་བ་དང་གང་ལ་འགྲོ་རྒྱུ་དྲིས།
“རྫོང་མཁར་ནས་ཡོང་། འོ། འདི་ན་ཁྱེད་ཚང་ལ་བསྐུར་མ་ཞིག་
ཡོད།” ངས་རུམ་གྱི་འབྲི་དེབ་བར་ནས་འདྲ་པར་དེ་བླངས་ནས་ཁོ་ལ་བྱིན།
ཁོས “ཨ་ཕ། ཨ་མ། ལྟོས་དང་” ཟེར།
རྒད་པོ་བསྟན་རྒྱམ་གྱིས་འཁོར་ལོ་སྐོར་མཚམས་བཞག་སྟེ་སྐེ་ཚུར་ལ་
མདབE
GIANG
322 ཉྩ



༡
རྩྭ་ཐང་གི་ཉིན་ཐོ།
བསྲིངས་ནས “ཨ་ཙི། ཨ་ཙི། ཇི་མ་ཇི་བཞིན། ཡ་མཚན། ཐན་ལྟས” ཟེར་ནས་
མགོ་བོ་གཡུག་བཞིན་སྔར་ལྟར་མ་ཎི་བསྐོར།
རྒད་མོས “ང་ལ་བྱིན” ཟེར་བཞིན་འདྲ་པར་བླངས་ཏེ་ཞིབ་ལྟ་ཞིག་བྱས་
རྗེས་ངའི་གམ་གྱི་ཞི་ལིའི་ལག་ལ་བཞག འདྲ་པར་གྱི་ངོས་ལ་མཛུབ་རྗེས་ནག་པོ་
ཞིག་བབས་སོང་། །
ཁྱིམ་ན་སློག་པ་རྙིང་ཧྲུལ་འགའ་དང་ཀོ་བས་གཡོགས་པའི་སྒམ་གཅིག
སྐྱེ་མོ་གཉིས། རྩམ་ཁུག་གཅིག དཀར་ཡོལ་ཁ་ཤོ་གསུམ་དང་དབུས་ཅན(དབུས་
གཙང་ནས་ཐོན་པའི་ཅ་ནེ)གསུམ་སོགས་ཉེར་མཁོའི་ཅ་ལག་འདི་ཙམ་ནི་
འབྲོག་ཁྱིམ་འདིའི་གྲུབ་ཆ་ཆ་ཚང་ངོ་།
ཆུ་ལེན་དུ་སོང་བའི་ཞི་ལི་དེས་ཆུ་བ་མ་ཕྱེད་ཙམ་འཕོ་ཞོར་གཏོར་ཞོར་
བྱས་ནས་སླེབས་པ་དང་ངའི་གམ་གྱི་ཞི་ལིའི་ལག་གི་འདྲ་པར་མཐོང་སྟེ “ངས་
བལྟ” ཟེར་བཞིན་གཅིག་འཐེན་པས་འདྲ་པར་གྱི་དཀྱིལ་ནས་གཤགས་ཏེ་
གཉིས་ཀའི་ལག་ལ་ཕྱེད་ཀ་རེ་བཟུང་འདུག མགོན་པོས་ལྡེམ་མྱུར་གྱི་སྒོ་ནས་ཁོ་
གཉིས་ལ་འགྲམ་ལྕག་རེ་གཞུས། དང་ཐོག་གཉིས་ཀ་ཅུང་ཙམ་ངུས་པ་དང་དེའི་
མུར་ཕན་ཚུན་ལ་མགོ་གཏུགས་ནས་གཉིད་དུ་ཡུར། དེ་གཉིས་ཀྱི་སྐེ་ཡི་ཁ་དོག་
སྣ་ཚོགས་ཀྱི་ཕྱག་མདུད་རྣམས་ཚི་དྲེག་གིས་གཡོགས་འདུག་པ་དེས་ང་ལ་དྲི་བ་
མང་བོ་ཞིག་བཏོན།
ཇ་ཁོལ་བ་ན་རྒད་མོས་ཀོ་བས་གཡོགས་པའི་སྒམ་ལས་མར་ཁུག་བླངས་
ཏེ་རྩམ་ཁུག་དང་མཉམ་དུ་ངའི་མདུན་དུ་བཞག་ནས “ཟོ་ཟོ་དང་ཐུངས་
ཐུངས” ཟེར་ནས་དཀར་ཡོལ་ཁ་ཤོ་དེ་ས་ལའང་འཇོག་ཏུ་མི་འཇུག་
ཅུང་ཙམ་འགོར་རྗེས་མགོན་པོ་ཡར་ལངས་ཏེ “ཡ། ཁྱོད་ཀྱིས་དལ་མོ་བྱས་
$ 321



༄༅ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ནས་ཇ་ཐུངས། ང་ལུག་འགའ་བོའི་རྗེས་སུ་འགྲོ་རྒྱུ” ཟེར།
“ཡ་ཡ་ཡ།”
མགོན་པོ་སྒོར་བུད་མ་ཐག་མཛོ་དཀར་ཁྲར་ཞོན་པའི་མི་ཞིག་ཁོང་ཚང་
གི་སྒོ་ཁ་ནས་སར་བབས་ཤིང་ལྗིད་ཏིག་ཏིག་གི་ཏ་ལེན་ཞིག་བཟུང་ནས་ཁྱིམ་
ལ་འཛུལ་འོངས་ཏེ “ཡ—ཨ་མེས་བསྟན་རྒྱམ། ཁྱེད་ལ་ན་ཚ་འདྲ་མ་བྱུང་
ངམ” ཟེར།
“མ་བྱུང་མ་བྱུང་། ག་རེ—ཁྱོད་སུ་རེད།”
རྒད་པོས་འཁོར་ལོ་བསྐོར་མཚམས་བཞག་སྟེ་འོད་མདངས་ཉམས་པའི་
མིག་ཟུང་མི་དེའི་གདོང་ལ་གཏད།
“ཨ་ཕ། ཨ་ཁུ་རབ་རྒྱས་རེད།” མགོན་པོ་ཕྱིར་ཁྱིམ་ལ་འཛུལ་ནས་སྐད་
མཐོན་པོས་དེ་ལྟར་བཤད་པས་རྒད་པོས “འོ– སྡོད་སྡོད། རྒད་མོ་རེམ། ཇ་བླུད།
ཡ་ཁྱོད་ཀྱི་མ་རྒན་ཇེ་ཐུར་འགྲོ་གི་མེད་དམ།”
“ད་ལྟ་དགའ་ཐོག་ན་ཡོད་གི ཁ་སང་གི་སེར་བ་དེས་ཁྱེད་ཚང་ལ་གནོད་
འདྲ་མ་ཐེབས་སམ།” །
་་དཀོན་མཆོག་གི་ཐུགས་རྗེ་ལ། ངེད་ཚང་གི་འདིར་ཅུང་ཙམ་ལས་མ་
བབས། ཁྱེད་ཚང་ལ་གནོད་མ་སོང་ངམ།”
“ངེད་ཚང་ལ་བཤད་སྲོལ་མེད། ལུག་ཆེ་ཆུང་བཅུ་བདུན་བསད་སོང་།”
“ ཨ་བྱ་དེ། གལ་ཏེ་ངེད་ཚང་ཡིན་རྒྱུ་ན་སྤུང་རྒྱུར་ཐུག་སོང་། དཀོན་
མཆོག་གསུམ་པོ། ད་ལོའི་གནམ་རྒན་མ་འདི” ཟེར་ནས་ཡིད་ཕམ་པའི་ངང་
མགོ་འཕྲེད་དུ་གཡུག་བཞིན་འདུག
གློ་བུར་དུ་རྒྱང་ཕྱོགས་ནས་འབྲུག་སྒྲ་ཞིག་གྲགས་པས་མི་དེས “ཡ། ཡང་
* 322



བར་ལ
རྩྭ་ཐང་གི་ཉིན་ཐོ། ཁུ་
འབབ་རྒྱུ་རེད། ད་ང་འགྲོ” ཟེར་ནས་ཡར་ལངས་ཏེ་ཏ་ལེན་ལས་ལུག་ཤ་མང་བོ་
ཞིག་ཕྱིར་ལེན་བཞིན “ཤ་འདི་དག་ཁ་སང་བསད་པའི་ནང་གི་ཅུང་ཚོན་པོ་དག་
རེད” ཟེར་ནས་སྒོར་བུད། །
མགོན་པོས་མགྲོན་པོ་ཕར་སྐྱེལ་ཞོར་དུ “ཨ་ཁུ་རབ་རྒྱས། ངེད་ཅག་གི་སྡེ་
བས་འབྲོང་རིན་པོ་ཆེ་ཚང་ཁྱིམ་ཞུ་བྱེད་རྒྱུ་ཟེར་བ་དེ་ནམ་ཚོད་རེད” ཅེས་དྲིས།
“དྲུག་པའི་བཅོ་ལྔ། ད་རུང་ཉིན་བཅུ་ལྷག་ཙམ་ཡོད་ཀི”
“འོ་ན་ཁྱེད་ཀྱིས་ངེད་ཚང་ལ་སྒོར་ཉིས་བརྒྱས་སྔ་གཞུག་རེ་བརྗེ་རྒྱུ་ཡོད་
དམ། དེ་ཉིན་རྫོང་ནས་ལས་བྱེད་པ་འགའ་ཡོང་སྟེ་ངེད་ཚང་པར་དུ་བླངས་ནས་
སྒོར་ལྔ་བརྒྱས་དཀའ་ཚེགས་སེལ་ཟེར། དེ་བྱིན་མ་ཐག་ངས་ཁྱེད་ལ་སྐྱིན་པ་
སྟེར།”
“ཆོག་གི་ཆོག་གི དེ་ཁྱེད་རང་ནམ་ཡོང་ན་ཤོག” ཟེར་ནས་མཛོ་ལ་ལྕག་
གིས་བྲབས་པ་དང་མཛོ་དེས་ཇེ་འཚུབ་བྱེད་བཞིན་བརྒྱུགས་སོང་།
མགོན་པོ་ལུག་རྫིར་འགྲོ་རྩིས་བྱས་པས་ང་ཁོའི་གམ་དུ་སོང་ནས “ཨ་ཁུ་
མགོན་པོ། ང་ཁྱེད་ལ་འདྲི་རྒྱུ་རེ་ཡོད་པས་འུ་གཉིས་མཉམ་དུ་ལུག་རྫིར་སོང་ན་
ཆོག་གམ” ཞེས་དྲིས་པར། ཁོས ་་དེ་ལོས་ཆོག” ཟེར།
“ ཨང– གོ་ཚོད་ལྟར་ན་འགན་གཙང་ལེན་བྱས་མ་ཐག་ཁྱེད་ཚང་ཧ་
ཅང་ཕྱུག་པོ་ཡིན་ཟེར་བ་ཨེ་བདེན།” འགྲོ་ཞོར་དུ་ངས་ཁོ་ལ་དེ་ལྟར་དྲིས།
“དེ་ལྟར་བཤད་ནའང་ཆོག” ཁོའི་གདོང་ལ་སྤོབས་པའི་ཉམས་ཤིག་ཤར་
ཏེ “འགན་གཙང་ལེན་བྱས་པའི་ཕྱི་ལོ– ཐེངས་དང་པོར་ལྷ་སར་འགྲོ་དུས་ངེད་
ཚང་ཡུལ་ཚོ་ཡོངས་ནས་ཆེས་ཕྱུག་པའི་ཁྱིམ་ཚང་ཞིག་ཡིན། ཐེངས་གཉིས་པར་
འགྲོ་དུས་ལ་ལའི་གོང་མ་དང་ལ་ལའི་འོག་མ་ཡིན། ཐེངས་གསུམ་པར་འགྲོ་དུས་
ཤྩ 323 ཉྩ



༦
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ཀྱང་ཕྱུགས་ཚང་མ་བཙོངས་ན་ཕལ་ཆེར་སྒོར་མོ་སྟོང་གསུམ་ལྷག་ཡོད།”
“འོ་ན། ད་ལྟ་ཁྱེད་ཚང་དེ་འདྲ་མིན་ཟེར་བ་ཨེ་བདེན།” །
“ཧིན། ཕྱི་ནས་བལྟས་ན་ངོ་མ་ངེད་ཚང་ལ་རྣམ་པ་སྣུམ་པོ་ཞིག་ཀྱང་
བཟའ་རྒྱུ་མེད། འོན་ཀྱང་དོན་དངོས་སུ་ངེད་ཚང་ལ་སྔར་ལས་ལྡབ་འགྱུར་གྱི་
གསོག་འཇོག་ཡོད་ཡ—གསར་བུ་ཆུང་ཆུང་།”
“འོ། དེ་གང་ན་ཡོད།”
“དེ་ལྷ་སའི་ཇོ་བོའི་ཐུགས་ན་ཡོད། དེ་གཤིན་རྗེ་ཆོས་རྒྱལ་གྱི་མདུན་ན་
ཡོད།”
， དལ་འཇིགས་སེ།
ངེད་གཉིས་ལུག་ཉི་ཤུ་ཙམ་གྱི་གམ་ལ་སླེབས་པ་དང་ཁོ་རང་སར་བསྡད།
ངས་ཡར་ལྟ་མར་ལྟ་ཞིག་བྱས་ནས “ཁྱེད་ཀྱི་ལུག་ཁྱུ” ཞེས་དྲིས། །
“འདི་ཙམ་ལས་མེད།” . ་ ：
ངའི་སེམས་ལ “གལ་ཏེ་ངེད་ཚང་འདྲ་བ་ཞིག་ཡིན་ན་སྤྲང་རྒྱུར་ཐུག་
སོང” ཞེས་ད་སོ་མ་རྒད་པོ་བསྟན་རྒྱམ་གྱིས་བཤད་པ་དེ་སེམས་སུ་ཤར་ཏེ “དེས་
ན་ཁྱེད་ཚང་ལྔ་སྲུང་ཨེ་ཡིན” ཞེས་དྲིས། །
ཁོས་གློ་བུར་དུ་སྐད་ཆེན་པོས “ཅི་ཟེར། ཇོ་བོར་ཐེངས་གཅིག་མཇལ་
ན་སྐྱེ་བ་བདུན་ལ་ངན་སོང་ལ་མི་ལྷུང་། ངེད་ཚང་ཐེངས་གསུམ་ལ་མཇལ་ན་
ད་རུང་ངན་སོང་ཡིན་ནམ” ཟེར། མ་གཞིར་ཁོས “ལྔ་སྲུང” གི་སྒྲ་དེ “ངན་
སོང” དུ་གོ་ལོག་སོང་བས་ངས་མྱུར་དུ “མིན་མིན། ལྔ་སྲུང་། ལྔ་སྲུང་ཁྱིམ་
ཚང” ཞེས་གསལ་བོར་བཤད།
“འོ། ཡིན། ལྔ་སྲུང་ཡིན” ཟེར་བ་དང་ངེད་གཉིས་གད་མོ་ཤོར།
རྒྱུ 34 ཚུ



རྩྭ་ཐང་གི་ཉིན་ཐོ། ཁུ་
བར་སྣང་ཁམས་སུ་སྤྲིན་ནག་གིས་ཡོངས་སུ་ཁེབས་ནས་སླ་ངར་ཁ་ལེབ་
བཀབ་པ་དང་འདྲ་བས་སེམས་ཅན་གྱི་དབུགས་ཀྱང་ལེན་དཀའ་བའི་སྣང་བ་
སྟེར། མགོན་པོས་སྐེ་ནས་ཕྲེང་བ་བླངས་ཏེ་མ་ཎི་འདོན་པ་ལས་ཁ་བརྡ་ཅི་ཡང་
མི་བྱེད་པས་ང་ལ་གློ་བུར་དུ་སུན་སྣང་ཆེན་པོ་ཞིག་སྐྱེས་ཏེ་ཕྱིར་མི་ལོག་ཀ་
མེད་བྱུང་།
རྡོ་རྗེས “ལག་ཡོང་ཅི་འདྲ་རེད” ཟེར།
ངས་མགོ་འཕྲེད་དུ་གཡུག་བཞིན་གོང་ནས་བྲིས་པའི་རྩོམ་ཡིག་དེ་ཁོའི་
མདུན་དུ་གཡུགས།
ཁོས་བལྟས་ཚར་རྗེས “ལོ་ན་གཞོན་པའི་བུ་མོ་དེ་མཐོང་བའི་སྐལ་བ་མ་
བྱུང་ངམ” ཟེར། །
“མ་བྱུང་།”
“ ཨ་ཡ། ཁྱོད་ལ་དངོས་གནས་མིག་བསོད་མེད་ཀི བུ་མོ་དེ་ངོ་མ་ཡིད་
དུ་འོང་བ་ཞིག་ཡོད། འོན་ཀྱང་ཕངས་སེམས་སྐྱེས་པ་ཞིག་ནི་ཁོ་ཚང་ཐེངས་
གསུམ་པར་ལྷ་སར་འགྲོ་བའི་ལམ་ཁར་རླངས་འཁོར་ཁ་ལོ་འཁོར་ནས་རྒད་པོ་
བསྟན་རྒྱམ་གྱི་ལག་མགོ་བཅད། མགོན་པོའི་ཆུང་མ་བསད། བུ་མོའི་མགོ་པགས་
བཤུས་སོང་། དེ་བས་ཁོ་མོར་མཛེས་སྡུག་གི་ལང་ཚོ་རབ་ཏུ་རྒྱས་ནའང་། གནག་
ཅིང་སྣུམ་པའི་སྐྲ་ལོའི་ཤུལ་ནས་ད་ལྟ་སྐྲ་ཉག་མ་གཅིག་ཀྱང་མེད་པས་ཕོ་གསར་
རྣམས་ཀྱི་སེམས་སུ་བཟོད་དཀའི་རྨ་ཤུལ་ཞིག་བཟོས་པས་ད་བར་ཁོ་མོའི་གོང་
བའི་ཁ་ནས་འཐེན་མཁན་ཙམ་ཡང་མ་བྱུང་། །
“ཙིར—” སྒོ་ཕྱེས་པ་དང་པདྨ་རྒྱལ་ཁྱིམ་དུ་འཛུལ་ཡོང་། ཁོས་རྩོམ་ཡིག་
ཤོག་ལྷེ་ཕྱེད་ཙམ་ཡང་བྲིས་མ་མྱོང་ནའང་རང་གིས་རང་ལ “རྩོམ་པ་པོ” ཞེས་
རྒྱུ 326 ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
འབོད་པར་མ་ཟད། “སྒྲ་དབྱངས་རྒྱ་མཚོ།” “ཚངས་སྲས་དགའ་གྲོགས།” “ཆུ་
སྐྱེས་རྒྱལ་པོ” སོགས་པིར་མིང་བརྒྱད་ཙམ་ཡོད་པའི་གཞོན་ནུ “རྩོམ་
དགའ” ཞིག་ཡིན། ད་ཐེངས་ཁོ་རང་རྡོ་རྗེར《གསེར་ཉ》ཡི་རྩོམ་ཡོན་ཡོང་བ་གོ་
ནས “བཀྲ་ཤིས་བདེ་ལེགས” ཞུ་རུ་ཡོང་བ་ཡིན་ཟེར།
“ཡ་བཟང་གི ཁྱོད་ལ་ཆང་དམ་བི་གང་སླ་མོ་རེད། ཡིན་ནའང་ཁྱོད་
ནི “རྩོམ་པ་པོ” ཡིན་པས་རྩོམ་ཡིག་འདི་ལ་ངེས་པར་དུ་རིན་ཐང་ཞིག་འཇལ་
དགོས” ཞེས་རྡོ་རྗེས་ངས་གོང་ནས་བྲིས་པའི་རྩོམ་ཡིག་དེ་ཁོའི་མདུན་ལ་
གཡུགས། །
ཁོས་ཐེངས་གཅིག་བལྟས་རྗེས “གཅིག བརྗོད་བྱའི་གནད་མེད། གཉིས།
མི་སྣ་གཙོ་བོ་མེད། གསུམ། གཏམ་རྒྱུད་མགོ་མཇུག་མེད། བཞི། ས་མིང་མི་མིང་ངོ་
མ་ཡིན་པས་སྒྲུང་རྩོམ་གྱི་རང་བཞིན་མེད། ལྔ། ཁ་བྱང་མི་མཛེས་པས་ཀློག་མཁན་
འགུག་པའི་ནུས་པ་མེད” ཅེས “མེད” ལྔ་བརྩིས་ནས “ཆང་ཁྱེར་ཤོག” ཟེར།
“མེད།”
(1988ལོའི《སྦྲང་ཆར》དེབ་གསུམ་པ་ལས་བདམས)
% 39 རྒྱུ



རྩྭ་ཐང་གི་ཉིན་ཐོ།
རྩྭ་ཐང་གི་ཉིན་ཐོ།
གཡང་མཚོ་སྐྱིད།
198xལོའི་ཟླ8ཚེས་ཉིན། གསེར་བཟང་ཐང་དུ།
“འཇིག་རྟེན་རྙིང་བ་ལ་མཚོན་ན། སྦྲ་རྒན་དུ་བ་ཅན། སླ་ང་དྲེག་པ་ཅན།
ཨ། གང་རེད་ཟེར་རྒྱུ་ན། ང་ལྷ་སྐོར་དཔའ་ཐར(ནོར་འབུམ་གྱི་ཕ)ཚང་རེད། ང་
ཕ་བཟང་ཞིག་གི་བུ་དང་། གཡག་བཟང་ཞིག་གི་ཀོ་ཡིན། ཁ་དཀར་རྐྱང་ལ་ཁ་ལོ་
དང་། བྲེ་སེར་འབྲོང་ལ་སྣ་ལོ། སྟག་ཐུར་རྒྱུགས་བྱས་ན་ཐོང་ནས་འཛིན་པ་དང་།
འབྲོང་གྱེན་རྒྱུགས་བྱས་ན་རྭ་ནས་འཛིན་མཁན། ང་ནོར་འབུམ་མིན་པ་སུ་ཞིག་
སྐྱེས། ཨ། ཅིའི་ཕྱིར་ཟེར་རྒྱུ་ན།” ཞེས་ཨ་ཁུ་ནོར་འབུམ་གྱི་མིག་གཉིས་དམར་
པོར་གྱུར་པ་དང་། ལུས་སྟོབས་ཉམས་ནས་རང་ཚུགས་མི་ཐུབ་པ་བཞིན་མཆིལ་
མ་འདག་འདག་ཅིག་འཁབ་འཁོབ་པར་ཐལ་ནང་དུ་འཕངས།
་ཁོ་དང་ཁ་སྤྲོད་དུ་སྡོད་པའི་ནུ་བོ་ཚེ་དབང་གིས་སེམས་ཁུར་རམ་བཀག་
འགོག་གི་ཚུལ་གྱིས “ཨ་ནོར(ནོར་འབུམ་གྱི་གཅེས་མིང་)ད་ཁྱོད་བཟི་འདུག”
ཨ་ཁུ་ནོར་འབུམ་གྱི་སྐད་གསང་ཇེ་དྲག་ཏུ་བཏང་ནས། “ང་བཟི་མེད། ཨ་
ཉྩ 3278



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མའི་ནུ་རིན་དང་བུ་མོའི་གནས་རིན་ནི་སྲིད་པ་ཆགས་དུས་ནས་དར་བ་ཞིག་
རེད། ལྷག་པར་དུ་དེང་སང་ལ་མཚོན་ན། ཏང་གི་སྲིད་ཇུས་ཡག་གི དེས་མི་ཚད་
ངའི་བུ་མོ་འདི་ཡང་མ་མགོའི་ནང་གི་སྐྱེས་མགོ་དང་། ཁྱི་ལག་ཁྱི་མོའི་ཚང་མགོ་
ཡིན། ཕྱིའི་དགྲ་ལ་ངོམ་རྒྱུ་ཞིག་དང་ནང་སྤུན་ཟླར་བཤད་རྒྱུ་ཞིག་ང་ལ་ཡང་
དགོས་རྒྱུ་རེད་ལ།”
ཨ་ཁུ་ཚེ་དབང་དོགས་མ་བདེ་བར་སླར་ཡང “ ཨ་ནོར། ད་ཁྱོད་བཟི་
འདུག”
ཡིན་ན་ཡང་། གཉེན་སློང་གི་མགྲོན་པོ་རྣམས་ཀྱིས་གུས་གུས་ཞུམ་ཞུམ་
གྱིས། “དེ་ལོས་ཡིན། དེ་ལོས་བདེན” ཞེས་གཅིག་ཐོག་ལ་གཅིག་བརྩེགས་དང་
ཡག་ཐོག་ལ་རྒྱན་བརྩེགས་བྱེད་ཀྱིན་འདུག
ཕལ་ཆེར་ཉིན་གུང་ལ་ཉེ་འདུག ཨ་ཁུ་ཚེ་དབང་ཚང་གི་སྒོ་འགྲམ་ན་
ཨ་མ་འཛོམ་སྐྱིད་ཉིན་རྒྱུན་དང་འདྲ་བར་ཉི་མར་ལྡེ་བཞིན་འདུག ཁོ་མོས་སྐྲ་
རགས་ཀྱི་སྣེ་མོ་གཅིག་མགོར་བཀབ་པ་དང་ཧ་སག་སྔོ་ནག་གི་ལྭ་བའི་ནང་ལ་
ཅུང་རྙིང་བའི་གོས་ཀྱི་ཚི་ལེན་དཀར་པོ་ཞིག་གྱོན་པའི་གོང་ཁའི་སྒྲོག་གུ་སྒྲོག་
མེད་ས་ནས་ཚི་དྲེག་གིས་ཟིན་པའི་ཕྱག་མདུད་དང་། སྲུང་འཁོར་གྱི་ལོང་བུ་
ཞིག་མངོན་འདུག་ལ། ཉི་མ་དང་སྣུམ་གྱིས་གཙེ་བའི་གདོང་ལ་དགའ་སྐྱིད་ཀྱི་
དམར་མདངས་ཤིག་མངོན་འདུག ཁོ་མོས་རྙིང་ཞིང་ཟད་པའི་ཕྲེང་བ་དེ་འདྲེན་
བཞིན་མིག་གཉིས་ཟིམ་མེར་རྩྭ་ཐང་གི་ལྟད་མོར་གཡེང་བསམས་ཀྱང་ཁྱིམ་
* 323 རྒྱུ



རྩྭ་ཐང་གི་ཉིན་ཐོ། ཀུན་
མཚེས་ཨ་ནོར་ཚང་གི་ལྷས་ན་ལྕི་བ་འཕུད་བཞིན་པའི་བུ་མོ་སྒྲོལ་དཀར་རང་
ཤུགས་ཀྱིས་ཁོ་མོའི་མིག་ལམ་དུ་ཤར། ཁོ་མོས་ཡུད་ཙམ་ལ་ཁ་མུག་མུག་བྱས་
རྗེས་ད་གཟོད “འདི་དང་དུས་གསུམ་འབྲེལ་བ་ཡི། །དགེ་རྩ་ཇི་སྙེད་བསགས་པ་
ཀུན། །མ་གྱུར་སེམས་ཅན་ཐམས་ཅད་ཀྱི། །སངས་རྒྱས་འཐོབ་པའི་རྒྱུ་རུ་བསྔོ་
ཞེས་དགེ་བ་ཚོགས་ཞིང་ལ་བསྔོས་རྗེས་དལ་བུར་ཁ་ཕྱིར་འཁོར་ཏེ་ཁྱིམ་དུ་སྟོན་
པའི་ཐང་ཀར་ཞལ་ཁེབས་རྒྱག་པར་བྲེལ་བཞིན་པའི་ཁྱོ་བོ་ཚེ་དབང་ལ “བུ་མོ་
འདི་དེ་འདྲའི་ཐག་རིང་ཞིག་ལ་བྱིན་ནས་ཅི་བྱེད། རྗེས་སུ་ཕན་ཚུན་ལ་སྐོར་
ཞིག་ཀྱང་རྒྱག་དཀའ་བར་འདུག”
“སུ། འོ། སྒྲོལ་དཀར་ཨེ།”
“གནས་བདག་མ་བྱུང་བ་མ་རེད། ཨ་ཞང་བསོད་ནམས་ཚེ་རིང་ཚང་ལ་
སྟེར་རྒྱུ་ན། ངོ་མ་རྟ་རྒྱུད་ཅན་གྱི་རྟེའུ་དང་། མི་རྒྱུད་ཅན་གྱི་ཚ་བོ་རེད། ཅ་ནོམ་
གྱི་ཕྱོགས་ནས་བཤད་ན་དེ་ཚང་གི་ཕྱི་ཁྲ་ཁྲ་དང་ནང་སྨུག་སྨུག་རེད། དེ་མིན་
ན་གཡང་འབུམ་རྒྱལ་ཚང་ལ་བྱིན་ནའང་ཁྱིམ་ཚང་གི་སྲོལ་བཟང་གི མི་རྒྱུད་
དྲང་གི བཤད་རྒྱུ་ཅི་ཡོད། འདི་འདྲའི་རོང་པ་ཞིག་ལ་བྱིན་ནས་ཅི་བྱེད” ཅེས་
མི་འཐད་པའི་རྣམ་འགྱུར་གྱིས་སྐེ་གཅུས་ནས་བསྡད་ཀྱང་། ཨ་ཁུ་ཚེ་དབང་ཐང་
ཀའི་ཞལ་ཁེབས་ལ་མགོ་འཁོར་བས་ལན་གཅིག་ཀྱང་མ་བཏབ།
“མནའ་མ། ཇ་ཞིག་སྐོལ་དང་། དེ་ཡང་ཇ་ཐག་རིང་ཐལ” ཟེར་བཞིན་
ཨ་མ་འཛོམ་སྐྱིད་ཀྱིས་ཐོད་པར་མདུད་པ་དགུ་མདུད་ཅིག་བརྒྱབ་པ་དང་ལག་
གི་ཕྲེང་བ་སྐེ་ལ་གོན་ནས་རྐང་བ་གཉིས་སྐྱོང་སྐུམ་གྱིས་ཇེ་བདེར་གཏོང་བཞིན་
སླར་ཡང “རོང་རྒན་ལ་སླ་མོ་བྱས་སོང་། ཁྱོད་ཀྱིས་ཉོ་ན་ཉོ་ཤ་སྟག་ཅིག་དང་།
ངས་བཙོངས་ན་བཙོངས་ཤ་སྟག་ཅིག་བྱེད་དགོས།”
༄༅ 39 4



ཀྲུང་གོའི་བོད་ཀྱི་དེང་རབས་པས་རིག་གཅེས་བཏུས།
ཨ་ཁུ་ཚེ་དབང་གིས་ལས་མཚམས་བཞག་ནས་མར་ལྟ་ཙམ་གྱིས “ཁ་
རོག་སྡོད། ཁྱོད་ཨ་ཡེ(བུད་མེད)ཞིག་གིས་ཅི་ཤེས།”
ཨ་མ་འཛོམ་སྐྱིད་མི་དགའ་བའི་རྣམ་འགྱུར་གྱིས་ཧབ་ཆ་ཞིག་བྱས་
ནས “ཧོ་ཧོ་ཡ། འོ་ཨ་ཙི། མུ་གེའི་ལུང་བར་གསེར་འོད་དང་མུག་ཚང་ཟས་ལ་
སྣུམ་ཞག་འཁྱིལ་དུ་འཇུག་པ་ང་མིན་པ་སུ་ཡིན། གནའ་ཡི་ཁྱོད་ཚང་མི་གསལ་
ནི་ཞིག་མ་རེད། (རིག་གནས་གསར་བརྗེའི་སྐབས) ངས་བུ་བུ་མོ་བརྒྱད་ལ་མགོ་
རྟིང་བསྒྲིགས། མནའ་མ་གསུམ་ལ་མགོ་བདག་བྱས། འདི་ཐམས་ཅད་ཀྱང་ངས་
མ་ཤེས་པའི་ཉེས་པ་དང་། ཁྱོད་ཀྱིས་ཤེས་པའི་དགེ་བ་ཨེ་རེད།”
“ཁྱོད་འདི…….ཨ་ཨ། གནའ་ཡི་ལོ་རྒྱུས་དང་སྒྲོལ་དཀར་གྱི་དོན་དག་
གིས་ཅི་བྱེད། དེ་ལས་མ་ཎི་ཚར་གཅིག་ཐོན་དང་དགེ་བ་རེད།”
ཨ་མ་འཛོམ་སྐྱིད་ཀྱིས་ཞེ་སྡང་གིས་མགོར་བཀབ་པའི་སྐ་རགས་ལེན་
བཞིན “ཤ་གསེང་གི་ཁྲག་དང་རུས་གསེང་གི་ཧ། ངས་ཁྱོད་ཚང་ལ་མ་བསྟིམས་
པའི་བསམ་པ་མེད། ང་ལ་སྒྲོལ་དཀར་གྱི་དོན་དག་བཤད་རྒྱུའི་དབང་ཆ་ཅི་ལ་
མེད། ཕེ། རོང་རྒན་དེས་ར་མ་ལུག་དང་བོང་བུ་རྟ་ལ་འགྲན་པ་མིན་ནམ།”
“ཞིང་ཕྱུགས་ཙམ་ལས་རོང་འབྲོག་ལ་ཁྱད་པར་ཅི་ཡོད། ཕར་དེད་ན་ང་
ཚོ་ཡང་རེབ་གོང་མགར་རྩེ་ནས་ཆད་པའི་རོང་པ་རེད། ད་ཁ་རོག ད་ཁ་རོག”
“ཡ། ཁ་རོག་ལ་མ་བསྡད་ན་ཅི་རེད། སིལ་ཏོག་ནགས་ལ་ཐོགས་ཡོད།
རང་ཁ་རང་ལ་ཐོགས་ཡོད། དེང་སང་ང་ལ་སྐད་ཆ་བཤད་རྒྱུའི་དབང་ཆ་ཡང་
མེད་པ་ཨེ་རེད?
“ ཨ་ཡེ་མ་ཡེ། ཁྱོད་སྨྱོས་བྱུང་བ་མིན་ནམ།” ཨ་ཁུ་ཚེ་དབང་གིས་ངོ༌
གནག་ནས་སྐད་གསང་ཇེ་དྲག་ཏུ་བཏང་།
31Oཆུ



ན
རྩྭ་ཐང་གི་ཉིན་ཐོ་།
“ལོ་ལོན་གྱིན་ངོ་སྡུག་ཇེ་ཆེ། ངས་བུ་དང་མནའ་མའི་སར་སྐྱིད་བརྒྱབ་
པར་མ་འཐད་ན་སྡུག་གྱོང་རེད། འོ་ཨ་ཙི། ཁྱོད་དགོང་ཨ་སྔོན་མ་དགའ་ཐེད་སོང་
རུང་། འབྲུག་ཐང་དུ་ལྷུང་ནས་ཤི་སོང་རུང་ངས་ད་བཤད་དང་། སྐྱིད་ད་རྒྱག་ཡིན་
ཡ།”
ཨ་ཁུ་ཚེ་དབང་ཁ་སྤོ་ཁ་ནས་ལངས། ཞེ་སྤོ་གཏིང་ནས་ལངས་ཏེ་གོ་ཁའི་
མེ་ཡོག་ཕྱར་ནས་ཨ་མ་འཛོམ་སྐྱིད་ཀྱི་ཐོག་ལ་བརྒྱུགས་སོང་།
ཡ་ཡ། ད་རེད། ད་རེད། ད་ངས་འབྲི་མཚམས་འདི་ནས་འཇོག མར་སོང་
ན་རྒན་རྒོན་འདི་གཉིས་ལ་ཡག་པོ་མི་ཡོང་ཁོ་ཐག་རེད།
3
མདུན་གྱི་སྦྲའུ་འདི་སུ་ཚང་རེད། འོ། ཨ་ཁུ་ནོར་འབུམ་གྱི་སྲིང་རྒན་མ་
ཚང་རེད། སྙིང་རེ་རྗེ། རྒན་མོ་འདིའི་ལོ་རྒྱུས་ངས་སྔར་ནས་ཅུང་ཙམ་ཤེས། དེ་
བཤད་ན་རིང་འདུག གང་ལྟར་ཀྱང་ཁོ་མོ་ནི་ལས་ངན་ཞིག་རེད། ཁོ་མོ་ཆུང་
དུས་སྔ་གཞུག་ཐེངས་བཞིར་གནས་ལ་སོང་མྱོང་བ་དང་། བུ་ཆུང་སྟག་ཕྲུག་འདྲ་
བ་ཡང་གསུམ་ཡོད། ཡིན་ན་ཡང་ཁོ་མོར་མཚོན་ན་དེ་དག་ཐམས་ཅད་ནི་སྒྱུ་མ་
མཁན་གྱི་མིག་འཕྲུལ་ལྟ་བུ་ཞིག་རེད། མཚེར་ཤུལ་གྱི་ཐབ་ཀ་བཞིན་ཤི་ཤི་བའི་
ལྷག་མར་གྱུར་ཀྱང་འཆི་བདག་མ་སླེབས་ན་ཐེངས་འགར་ལྕེབས་གྲབས་བྱས་
ཀྱང་ངོ་མ་དཀའ་མོ་ཞིག་རེད་ཡ།
དེ་རིང་ཡང་ཨ་མ་དཔལ་མོས་འབྲོག་པའི་བུད་མེད་ཅིག་གིས་ལས་དགོས་
པའི་ལས་ཀ་ཐམས་ཅད་ལས་ཚར་རྗེས་ད་གཟོད་སྦྲུའུའི་ཁ་ཚུབ་ཀྱི་ཉི་ཐིག་ལ་
ཉྩ 34 1



ཙས་བ་ས་
ཀྲུང་གོའི་བོད་ཀྱི་ཤེང་རབས་ཚོས་རིག་གཅེས་བཏུས།
གཅིག་བལྟས་ནས “འོ། ད་གུང་ཚིགས་འཐུང་རན་སོང” ཞེས་ཁེར་བཤད་ཅིག་
བྱས་ནས་ལུ་བཞིན་དུ་ཐབ་ཀའི་ནང་གི་མེ་ལ་ཕུ་འདེབས་བཞིན་འདུག
ཁོ་མོའི་བར་ཚངས་ཅན་གྱི་ལྭ་བའི་སྟེང་གི་འོ་དྲེག་དང་། ལྕི་བ། ཅུང་
རྙིང་བའི་ཕྱི་ཚུལ་བཅས་ཀྱིས་དེ་ནི་གཏན་གྱི་གྱོན་པ་ཞིག་ཏུ་རྟོགས་ཐུབ་ལ།
རྗེན་པར་མངོན་པའི་དཔུང་བ་དང་། མོག་པོར་གྱུར་པའི་སྐྲ་ལོ། ཤར་ཤུར་དུ་
འཐེན་པའི་གཉེར་མ་བཅས་ཀྱིས་མི་རྣམས་ལ་ལོ་ཟླའི་ཀྱག་ཀྱོག་གི་འཕྲང་ལམ་
ནི་འདི་འདྲ་ཞིག་ཡིན་པའི་འཇིགས་སྣང་གི་གསལ་འདེབས་བྱེད་པ་འདྲ། ལྟོས་
དང༌། དྲེག་པས་ཟོས་པའི་སྐ་རགས་ཀྱི་སྣེ་མོ་གཉིས་ཀྱིས་དཀར་ཡོལ་སོགས་ཅ་
ལག་ཅི་ཙམ་ཞིག་བྱི་དོར་བྱས་པ་སུ་ཡིས་བརྗོད་ནུས།
“ ཨ་ཡེ། ཤ་འདི་ཨ་ནོར་ཚང་གིས་ཁྱོད་ལ་སྟེར་གི” ཞེས་ཨ་ཁུ་ཚེ་དབང་
ཚང་གི་བུ་ཆུང་གིས་གསར་དུ་བཤས་པའི་ཤ་སྐལ་ཞིག་ཁྱེར་ཡོང་།
“ཨ་མའི་ལོ་ལོ། ད་ཁྱེར་ཡོང་མི་དགོས་ཡ། ངས་ཉིན་ཤ་ཟ་མི་ཉན་པར་
མ་ཟད། དེ་རིང་སྨྱུང་གནས་ཀྱང་བསྲུངས་ཡོད། ཨུ་ཤུ། ད་ངས་གུང་ཚིགས་ཤིག་
འཐུང་བར་གྲ་སྒྲིག་བྱེད་ཀྱིན་ཡོད།”
ཡིན་ན་ཡང་། བྱིས་པ་ཞིག་གིས་མ་རྒན་འདིའི་ཤུགས་རིང་གི་དོན་ཅི་
ལ་ཤེས། ཁོས་ཤ་རྣམས་ཡར་ལ་བཞག་རྗེས་རྩེ་བཞིན་དུ་ཕྱིར་ལོག་སོང་། ཨ་མ་
དཔལ་མོས་རྗེས་ལ་བོས་ནས “ལྷ་ཁོ། ཨ་ཅེ་སྒྲོལ་དཀར་ལ་ཤོད་ལ། ང་ལ་པགས་
པ་ཞིག་མཉེད་རོགས་བྱོས” ཟེར་ཞིང་། ཡུད་ཙམ་ནས་ཁོ་མོ་གློ་བུར་དུ་ང་སྔངས་
ཤིག་བྱས་སོང་། ཕལ་ཆེར་སྒྲོལ་དཀར་གྱི་དོན་དག་དེ་ཡིད་ལ་ཤར་བྱུང་བ་འདྲ།
“ད་ངའི་ཚ་མོ་འགྲོ་དགོས་བྱུང་། མི་ངན་ཁྱི་འདྲ་བ་དེས་བུ་མོ་རོང་ཁོག་ཅིག་ལ་
སྟེར་རྒྱུ་ཡིད་ལ་ཇི་ལྟར་ཤར་བ་ཡིན་ནམ། མི་རྒན་ལ་དབང་མེད་ཟེར་བ་ལྟར་ང་
， 312
312 རྒྱུ



རྩྭ་ཐང་གི་ཉིན་ཐོ། རྒྱུན
མིག་ནང་ལའང་མི་འཇོག གནས་ཀྱི་ཉམས་མྱོང་ངས་མི་ཤེས་སམ། བཙན་ཤེད་
ཀྱིས་བྱིན་ན་བུ་ཕྲུག་ཡིན་རུང་སེམས་ལ་ལོས་གནོད། ཨ་ནེ་ཞིག་གི་ལག་འོག་
ནས་རྐང་ཚུགས་རྒྱུ་དེ་ལས་སླ་མོ་ཞིག་གང་ནས་ཡིན། རང་འཐད་བྱུང་ན་རོང་པ་
ཕར་ཞོག་གཞན་གང་ཡིན་ཡང་སྐྱོན་ཅི་ཡོད། ཨ་ནེར་སྡང་སྡུག་ཇི་འདྲ་ཆེ་རུང་
བློ་རྩ་བརྟན་པ་རེད། ངོ་མ། རྒན་རྒོན་འདི་གཉིས་ལ་སྨྱོ་ཞད་ཅིག་འདྲེས་པ་མིན་
ནམ། བུ་མོ་གཅིག་པུར་མག་པ་མི་འཇོག་ན་སྔར་ནས་བུ་གཉིས་གྲྭ་པ་བྱེད་དུ་
བཅུག་ནས་ཅི་བྱེད། བཛྲ་སཏཱ། ལྟོས་དང་། སྡིག་རྒན་མ་ངས་ཁ་ཉེས་གསོག་གིན་
འདུག ང་ལ་སྟོན་པའི་ན་བཟའ་གྱོན་པའི་ཚ་བོ་འདི་འདྲ་མང་བོ་ཞིག་ཡོད་པ་ནི་
དཀོན་མཆོག་གསུམ་གྱིས་གནང་བའི་བསོད་ནམས་མིན་ནམ། ཡིན་ཡང་། ད་ཁོ་
ཚང་གི་བུ་མོ་བྱིན་ཤུལ་ན་བུ་ལ་མནའ་མ་ལེན་ས་མེད་པས་སྤུ་མོས(ནོར་འབུམ་
གྱི་རྒན་མོ)ཀྱང་ངའི་སྡུག་འདི་མྱོང་དགོས་ཐལ། འོ་འོ། ཇ་འཕྱུར་བྱུང་།” ཁོ་མོས་
འཚབ་བེ་འཚུབ་བེར་ཐབ་ཀའི་སྟེང་གི་ཇ་དེམ་དེ་ལག་པ་ཚ་བཞིན་ཐང་ལ་ཐོག་
ཨ་ཁུ་ནོར་འབུམ་ཚང་གི་ཁྱི་རྒན་གྱིས་ལྕགས་ཐག་གི་སིལ་སྒྲ་དང་བཅས་
ཟུག་བཞིན་པས་ཁོ་ཚང་ལ་འགྲུལ་པ་ཞིག་འོངས་པ་ཤེས་ཐུབ། ངས་འཁྲེན་པའི་ཕྱི་
མིག་ལྟ་བཞིན་སེམས་ལ། སྙིང་རེ་རྗེ། མ་རྒན་འདིའི་ཁེར་བཤད་ཀྱི་མཐའ་ནི་ཁོ་མོ་
ཤི་སོང་བའི་ཉིན་མོ་དེ་ཡིན་ལས་ཆེ་སྙམ།
འོ། ཡོང་བའི་མགྲོན་པོ་དེ་ཨ་ཁུ་ནོར་འབུམ་གྱི་ནུ་བོ་ཆུང་བ་བྲག་དམར་སྡེ་
བར་བུ་སྐལ་དུ་བྱིན་པ་དེ་རེད། ངོ་མ། ཟོག་རིགས་འདྲ་རིག་ན་འཁོན་བྱེད་དང་།
༄༅ 3 13 ཉྩི་



ད་ལ་
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མི་རིགས་འདྲ་རིག་ན་དགོད་བྱེད་ཟེར་བ་དེ་ཅི་མ་བདེན། ལྟོས་དང་། འདི་གཉིས་
ཀྱི་གཟུགས་སྟོབས་ཆེ་ལ་ཅུང་སྒྱུར་བ། སྣའི་གཟེངས་མཐོ་ལ་ཐོད་ཞིང་ཆེ་བ།
འཇོང་ཞིང་འབིགས་པའི་མ་ནེ། རིང་ཞིང་སྟུག་པོའི་སྨ་ར། ཐ་ན་ལོབས་ཕྱོགས་
ལྟར་དགོད་སྐབས་མཆུ་ཏོ་གཡས་ཕྱོགས་སུ་གཅུ་བ་སོགས་ཀྱང་དངོས་གནས་
མི་འདྲ་ས་མི་འདུག་མོད། འོན་ཀྱང་ཁོ་ཚོའི་རང་གཤིས་དང་། སྐྲ་དཀར་གྱི་མང་
ཉུང་། གཉེར་མ་ཡི་ཟབ་ཚད་སོགས་མི་འདྲ་བའི་སྟེང་ནས་མི་གཉིས་ཡིན་པ་
གཞི་ནས་རྟོགས་ཐུབ།
ནུ་བོས་ཧ་ཅང་ཐང་ཆད་པའི་རྣམ་འགྱུར་གྱིས་ཕྱིང་ཞྭ་ཕུད་ནས་ས་ལ་
བཞག་པ་དང་། ལག་པས་ངོ་ལ་བྱིལ་བྱིལ་འགའ་བྱེད་བཞིན “ཨ་ལ་ལ་ལ། ས་
ཐག་ངོ་མ་རིང་གི རྟ་གཡང་ལ་བོ་མ་བརྒྱུགས་ཤིག་གི་བསམ་པ་མེད།”
ཨ་ཁུ་ནོར་འབུམ་གྱིས་དུ་བ་འཐེན་བཞིན་དུ “ཁྱོད་ཚང་གི་སྟོན་མོ་ཇི་
འདྲ་རེད། སྐབས་དེར་ངེད་རྒན་རྒོན་གཉིས་ལྷ་སར་འགྲོ་བར་ལམ་ལ་ཆས་ཟིན་
པས་ཡོང་མ་ཐུབ། མནའ་མ་ལོ་དུ་རེད།” ་
“སྟོན་མོ་མི་ཆོག་རྒྱུ་མི་འདུག མནའ་མ་ལོ་བཅུ་དྲུག་རེད།?
“བཟང་གི བཟང་གི རྐང་ཚེགས་གོམ་ཚེགས་ལེན་ཐུབ་པ་ཞིག་ཡིན་ན་
འགྲིག་འདུག”
ཨ་ཁུ་ནོར་འབུམ་གྱི་ཆུང་མས་སྒོ་ཁར་ཆུར་བ་བསྐྱར་བརྡལ་བྱེད་
བཞིན “དེང་སང་མནའ་མ་དེ་འདྲ་ལོན་རྒྱུ་དཀའ་མོ་རེད་ཡ། དེ་སྔོན་འབྲུག་ལྷ་
རྒྱལ་ཚང་གིས་མནའ་མ་ཞིག་བསླངས་པའི་གཉེན་རྟགས་ལ་སྒོར་མོ་ཆིག་སྟོང་
ལྔ་བརྒྱ། རྟ་གཅིག ཆང་དམ་བེ་བདུན་ཅུ། གོས་ཕྱི་ནང་བཞི་བཅུ་བྱིན། ད་རུང་
མནའ་མའི་གོན་པ་དང་གཡུ་བྱུར་སོགས་རྗེས་ནས་འཁྱེར་དགོས། གོ་ཐོས་ཡིན་
ས་ལ
༧ ཉ 14•ཆུ་



རྩྭ་ཐང་གི་ཉིན་ཐོ། རྒྱུན
ན་ཨ་ཞང་ཚང་གིས་སྨན་འབྲུག་མོ་རྟ་རྒྱུག་རྒྱན་ལ་འཇོག་ན། ངས་བུ་མོ་རྒྱུ་ནོར་
ཤེད་ལ་ལོས་འཇོག གཡུ་བྱུ་རུ་རྒྱ་མ་དང་འདབས་སྲམ་རྒྱན་ཁྲུ་ལ་མ་འཇལ་ན།
སྨན་འབྲུག་མོ་ཟེར་བ་མིང་མེད་དང་། རྒྱུ་བླངས་པ་ཟེར་བ་དོན་མེད་རེད་ཟེར་
གྱིན་འདུག་ཟེར། ངོ་མ་ངེད་ཚང་འདྲ་བ་ཞིག་ཡིན་ན་ཟོག་ལྷས་སྟོང་བར་བཏང་
ཡང་དེ་འདྲ་ཞིག་ལ་ཅི་བྱ། ཡིན་ཡང་། འབྲུག་ལྷ་རྒྱལ་ཚང་མི་རྟིང་ས་ཁྱབ་དང་
ཅ་ནོམ་གནམ་ཁྱབ་ཡིན་པས་ལ་རྒྱ་འདི་ལྟ་བུ་ཞིག་འཆོར་དུ་ག་ལ་འཇུག” ཅེས་
བཤད་ཞོར་ལ་ཁོ་མོས་ཆུར་བ་རྡོག་གཅིག་ཁ་ནང་ལ་འཕངས་རྗེས་འཁྱ་ཁྱོར་དུ་
ལྡོད་ཀྱིན་ཁྱིམ་ལ་ཡོང་སྟེ་ཨ་ཁུ་ནོར་འབུམ་གྱི་ཞོལ་ནས་བསྡད་དེ། “ད་འུ་ཚོས་
མཉམ་དུ་ཇ་ཞིག་འཐུང་། ནངས་ཇ་ཕར་ཞོག ད་ནངས་སྐྱ་རེངས་ཤར་པ་ནས་ད་
བར་དུ་ཨོང་ཤ་སར་ཞིག་འཕེན་ཁོམ་ཡང་མ་བྱུང་།”
ངོ་མ། ལྕི་འཕུད་ཐང་ལས་དང་། བཀལ་འཁེལ་ཐགས་སོགས་ཚར་རྒྱུ་མེད་
པའི་ལས་ཀ་འདིས་རྩྭ་ཐང་གི་བུད་མེད་རྣམས་ཀྱི་རུས་པ་ཧ་དང་ཤ་རྣམས་ཀོ་
ངོས་ལ་སྦྱོར་གྱིན་ཡོད་མོད། ཁོ་མོ་ཚོར་མཚོན་ན། སུན་སྣང་ཕར་ཞོག ད་རུང་དེ་
ནི་སྤྲོ་བར་འོས་པའི་ལས་ཤིག་ཏུ་སེམས་ཀྱིན་ཡོད། ལྟོས་དང་། ཨ་ཁུ་ནོར་འབུམ་
གྱི་ཆུང་མ《ཨ་མ་སྒྲོལ་མ)ལོ་ལྔ་བཅུ་ཚར་ནས་དྲུག་ཅུར་སླེབས་ཀྱང་ད་རུང“...
ཨ་ཨ། ད་དེ་བཤད་ན་ཡིད་སྐྱོ་བ་ཞིག་རེད། །
“ ཨ་ཁུ། ཇ་ཐུངས།”
“ཡ། ལོ་ལོ།” ཨ་ཁུ་ནོར་འབུམ་གྱི་ནུ་བོས་དཀར་ཡོལ་བླངས་ནས་ས་ལ་
བཞག་རྗེས་སླར་ཡང་སྒྲོལ་དཀར་ལ་ལྟ་ཙམ་བྱས་རྗེས་ཕུ་བོར “ད་ཐེངས་ང་བུ་མོ་
འདིའི་དོན་དག་གི་ཕྱིར་ཡོང་བ་ཡིན། ཨ་ནོར། ཁྱོད་འདི་ཇི་འདྲའི་མི་ཞིག་རེད།
འུ་གཉིས་མ་གཅིག་གི་བྱང་ཁོག་བརྒྱུད་པའི་སྤུན་རེད། ཁྱོད་ཀྱིས་ང་ལ་ཡང་གྲོས་.
ཉྩ 315



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཤིག་བྱས་ན་མི་ཆོག་གམ།”
“ཨ་མ་སྒྲོལ་མ་མི་འཐད་རུང” ཐབས་ཟད་པའི་རྣམ་འགྱུར་གྱིས “འོ་ལེ།
དོན་དག་འདི་བཤད་མི་ཤེས་ཀི་ཡ།”
ནུ་བོས “འུ་ཚང་བོས་ན་མིང་དང་། བགོས་ན་སྐལ་ཅན་ཞིག་རེད། དཔོན་
ཤུལ་གྱི་མིང་དང་། ཕ་ཤུལ་གྱི་གཞི་འཛིན་པ་ཁྱོད་མིན་པ་སུ་ཡིན། ཕ་བཟང་བོའི་
རུས་པར་གསེར་བརྒྱན་མི་ཐུབ་རུང་། སྐྲ་དཀར་པོ་སྐྱི་བསེར་རླུང་ལ་མ་སྐུར། ཕ་
རྒོད་པོ་ཤ་གཟན་ཞིག་ལ། བུ་ཁྭ་ཏ་སྐྱག་གཟན་ཞིག་མི་སྐྱེ་བའི་སྨོན་ལམ་ཐོབས།
ཐེངས་འདིར་ཁྱོད་ཀྱིས་ཕ་ཁུ་མགོ་དཀར་དག་ལ་བློ་མ་དྲིས། མ་སྲུ་གཞི་འཛིན་
རྣམས་ལ་ཚིག་མ་བསྐུར། ལྟོས་དང་། གྱོད་ནག་ལུང་བ་གང་ཁ་ཕྱེ་བ་ཐག་ཆོད་
རེད།”
“དྲིས་ཀྱང་མ་དྲིས་རུང་། འཐད་ཀྱང་མ་འཐད་རུང་སྟེར་དགོས། གཉེན་
ཚང་དེ་གཅིག་ནས་ངའི་མནའ་མཆེད་ཡིན། གཉིས་ནས་ངའི་དབུས་གྲོགས་ཡིན།
གསུམ་ནས་ང་ལ་བླ་མའི་ལུང་བསྟན་ཡོད།” ཨ་ཁུ་ནོར་འབུམ་གྱིས་དུ་བ་འཐེན་
བཞིན་ཧ་ཅང་ཚིག་ཐག་ཆོད་པའི་ངང་ནས་དེ་ལྟར་བཤད། །
“ལུང་བསྟན་ཟེར་བ་ཡིན་ནམ། བླ་མ་སུས་ལུང་བསྟན་རེད།”
ཨ་ཁུ་ནོར་འབུམ་གྱིས་ཇ་ལ་ཧུབ་ཅིག་བྱས་པ་དང་རྭ་ཙེའི་ནང་གི་དུད་
ཚག་ལྷམ་མཐིལ་ལ་བརྒྱབ་ནས་བསལ་རྗེས་ལུ་ཙམ་བྱས་ཏེ “ཁྱོད་ཀྱིས་མི་ཤེས་
པར་ཁག་མི་འདུག འདི་ནི་ལོ་ངོ་བཞི་བཅུའི་སྔོན་གྱི་དོན་ཞིག་རེད། སྒྲོལ་དཀར།
ཨ་ཕ་ལ་ཆང་དེ་བྱིན་དང་།” ་ ་
བླ་མ་ཡི་དམ་དཀོན་མཆོག་རྣམ་གསུམ་མཆོད། དཔའ་བོ་མཁའ་འགྲོ་ཆོས་
སྐྱོང་སྲུང་མར་མཆོད། ལྷ་ཀླུ་སྡེ་བརྒྱད་ལྷ་མ་རིགས་དྲུག་མཆོད་སོགས་བསང་
༄༅ 316 རྒྱུ



རྩྭ་ཐང་གི་ཉིན་ཐོ།
མཆོད་ཀྱི་ལྡ་ལྡིར་དང་ཆང་དྲི་ཡིས་རེ་ཞིག་ཨ་ཁུ་ནོར་འབུམ་ཚང་གི་སྦྲ་ཆེན་
འདི་ཁྱབ་པར་གྱུར། །
“དོན་དག་འདི་ངེད་རྒན་རྒོན་གཉིས་ལས་སུས་ཀྱང་མི་ཤེས། བླ་མ་ཡོད་
དུས་དད་པ་མེད། དད་པ་ཡོད་དུས་བླ་མ་མེད་ཟེར་བ་ཅི་མ་བདེན། ཐུགས་རྗེ་ཅན།
ངའི་བླ་མ་དེ་སྔར་ནས་ཞི་བར་གཤེགས་ཟིན།” ཁོས་ཆང་ལ་ཧུབ་ཅིག་བྱས་རྗེས་
ནུ་བོའི་གདོང་ལ་གཅིག་བལྟས་ནས “ཡ། ངས་བརྗེད་འདུག ཁྱོད་ལོ་དུ་ཡི་སྟེང་
ནས་བུ་སྐལ་ལ་བྱིན་པ་རེད།”
ནུ་བོས་ལན་དུ “ཕལ་ཆེར་ལོ་བརྒྱད་ཡིན་པ་འདྲ།”
“ཡ། རེད། རེད། ཁྱོད་སོང་བའི་རྗེས་མའི་ལོ་བཞི་པ་ལ་ཕ་དྲིན་ཆེན་གྱིས་
ང་ཁྲིད་ནས་རྐང་ཐང་ལ་ལྷ་སར་སོང་། དེང་སང་གི་རྫོང་གཙོ་མགོན་པོ་སྐྱབས་
དང་ཁུལ་རིག་གནས་ཅུས་ཀྱི་ཅུས་ཀྲང་སྐལ་བྷ་ཨེ་ཤེས་ཀི དེ་ཚང་མ་ངའི་དབུས་
རོགས་རེད་ཡ། ཡར་ལམ་མར་ལམ་གཉིས་ཀ་ལོ་གཅིག་སོང་། ཇི་འདྲ་རེད།
གནའ་མི་དག་རང་ག་བ་ཞིག་མ་རེད་ཨང་།” ཁོང་གི་གདོང་ལ་ང་རྒྱལ་གྱི་འཛུམ་
ཞིག་ལངས་ནས་སླར་ཡང་ཆང་ལ་ཧུབ་ཅིག་བྱས་རྗེས་མུ་མཐུད་དུ “སྐབས་
དེར་ང་ཕོ་ལོ་དྲུག་གསུམ་ཅོ་བརྒྱད། རང་གིས་རང་ལ་ཡིད་ཚིམས་ནས། གཙུག་
གི་རལ་བ་མགོར་དཀྲིས་ཏེ་ལོས་འགྲོ། ཡིན་ན་ཡང་། ཁུག་མ་བཟུང་ནས་བྲོ་ཁ་
སློང་དགོས། ཧ་ཧ་ཧ། སྐལ་བཟང་གི་ཕ་རྒན་ཁྱོད་ཀྱིས་མི་ཤེས་ན་ཐང་། ཨོཾ་མ་
ཎི་པད་མེ་ཧཱུཾ། རྒད་པོ་དེ་དང་གཞན་ལྔ་འབྲི་ཆུར་རབ་ཁ་འཚོལ་ཆེད་ཐེངས་
དེར་འབྲི་ཆུས་ཁུར་སོང་། ཡིན་ན་ཡང་ཁོ་ཚོའི་དམིགས་པ་རྣམ་དག་ཡིན་པས་
ངན་སོང་ཞིག་གང་ན་ཡོད། ལྷ་སར་མཇལ་སྐོར་གྱི་ལམ་ནས་མཇལ་བ་འགའ་
ངོ་ཤེས། ངའི་མནའ་མཆེད་འདི་དེའི་ནང་གི་གཅིག་རེད། ཅིའི་ཕྱིར་ཡིན་པ་མི་
ན་h
ཉྩ 317



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཤེས། ངེད་གཉིས་ཕན་ཚུན་ལ་ཤིན་ཏུ་སྙིང་ཉེ་བར་འདུག ཕྱིར་ཡོང་སྐབས་ངེད་
གཉིས་ཁམས་ཀྱི་བླ་མ་གྲགས་ཅན་ཞིག་ལ་མཇལ་ཏེ་ལོ་རྒྱུས་རྣམས་ཞུས་པས་
བླ་མས ་ཁྱོད་གཉིས་ལ་ལས་འབྲེལ་ཡག་པོ་འདུག བུ་སྟག་ལོ་དང་བུ་མོ་འབྲུག་
ལོ་ཞིག་ངོ་མ་དཀའ་མོད..“ཧ་ཧ་ཧ་ ཁོང་བཞད་པའི་རྣམ་པ་དེ་ད་རུང་ངའི་
སེམས་ན་གསལ་ལྷང་ངེར་འདུག སྐབས་དེར་ངེད་གཉིས་ཀྱིས་བླ་མའི་གསུང་
ལྟར་མནའ་བོར་མོད། དངོས་གནས་དེ་འདྲ་ཞིག་བྱུང་བར་ཡིད་ཆེས་ཧྲིལ་པོ་
ཞིག་མ་བྱུང་། རིག་གནས་གསར་བརྗེ་ཡོལ་ཙམ་ལ་ངེད་གཉིས་ལས་དབང་གིས་
སླར་ཡང་ཕྲད་བྱུང་། སྐབས་དེར་ད་གཟོད་ཁོའི་བུ་དང་ངའི་བུ་མོ། ཐ་ན་ལོ་རིས་
སྤར་ཁ་སོགས་ཀྱང་བླ་མའི་ལུང་བསྟན་ལས་ཆ་ཙམ་མ་ཡོལ་བ་ཤེས། ཡིན་ཡང་
བླ་མ་སྔར་ནས་འཐབ་རྩོད་ཀྱིས་བཀྲོངས་ཟིན། མངོན་ཤེས་ལ་ཐོགས་པ་མེད་པའི་
སངས་རྒྱས་དེ་འདྲ་ཞིག་ལ་ད་བར་དུ་ཐུག་མ་མྱོང་།” ཨ་ཁུ་ནོར་འབུམ་ཕྱིར་དྲན་
གྱི་ལམ་ལ་མགོ་འཁོར་བའམ་ཁོའི་གཏམ་རྒྱུད་བཤད་ཚར་སོང་བ་ཅི་ཡིན་མི་
ཤེས། རེ་ཞིག་ལ་ཧུབ་ཀྱིས་ཆང་འཐུང་བ་ལས་ཅི་ཡང་བཤད་རྒྱུ་མི་འདུག
ཨ་མ་སྒྲོལ་མས་མིག་ཆུ་འབྱིད་བཞིན་ནུ་བོར་ཕྱོགས་ནས “ད་ཅི་བྱེད།
རོང་འབྲོག་གི་ལས་ཀ་དང་གོམས་སྲོལ་མི་འདྲ་བ་ཕར་ཞོག འཆི་ཁར་ངོ་ཙམ་
ཡང་ཐུག་ཐུབ་རྒྱུ་མ་རེད་ཡ།”
“མི་སྟེར། ངས་མི་སྟེར་ཁོ་ཐག་ཡིན། ངའི་ཁ་ལ་སྐྱེས་པའི་ཁ་སྤུ་དང་།
ལུས་ལ་སྐྱེས་པའི་བ་སྤུ་ཚ་མོ་འདི་ཡིན། ང་ལ་འདིའི་དབང་ཆ་ཅི་ལ་མེད།”
དཀོན་མཆོག་གསུམ། ནུ་བོ་འདི་ཡང་ཇི་འདྲའི་ཚིག་ཐག་ཆོད་པ་ཞིག་
རེད། ལྕགས་ལྕགས་ལ་བསྣུན་ན་མེ་སྟག་མཆེད་པ་ལྟར་སྙིང་ལ་དཔའ་དང་ལྕེ་ལ་
ངར་ལྡུད་པའི་ཨ་རག་འདིས་དེ་རིང་ཕུ་ནུ་འདི་གཉིས་ཀྱི་བར་དུ་རྩོད་གླེང་གི་ཚ་
3 18 རྒྱུ



རྩྭ་ཐང་གི་ཉིན་ཐོ། རྒྱུ་
ཚ་ཞིག་འཕྲོ་རུ་འཇུག་རྒྱུ་ཡིན་པ་འདྲ་མོད། འོན་ཀྱང་གཉིད་གུང་གི་གཡག་དང་།
ཆང་འཐུང་གི་གཏམ་ལ་སྙིང་བོ་ཅི།
འོ་མ་བཞོ་བའི་གོ་སྐབས་ལ་བསྟུན་ནས་ཨ་མ་སྒྲོལ་མས “སྒྲོལ་དཀར།
ཨ་ཁུ་པ་ལོ་ཚང་ཉག་གའི་ཕར་ནང་འདིར་བབས་འདུག་ཟེར། པད་མ་རྡོ་རྗེ་དོ་
དགོང་ཁྱོད་སར་ཡོང་ངེས་པས་ཁྱོད་ཀྱིས་དོན་འདི་གནས་སྐབས་སུ་གསང་ན་
དགའ། དེ་མ་བྱས་ན....” ཞེས་བཤད་མ་ཚར་གོང་སྒྲོལ་དཀར་གྱི་མཆི་མ་ནི་
གཡུ་བྱུར་གྱི་མགུལ་རྒྱན་ལ་མུ་ཏིག་གི་རྡོག་པོ་སྣོན་པ་ལྟར་མིག་ཟུང་ལས་ལྟུང་
ནས་སླར་ཡང་སྙིང་ཁར་ཐིམ་བཞིན་པ་མཐོང་བྱུང་བས། སྐྱིད་ཀྱི་བརྗོད་པ་ཉུང་
ཡང་སྡུག་གི་མྱོང་བ་འཛོམས་པའི་མ་རྒན་འདིའི་སྙིང་ལ་སྡུག་བསྔལ་གྱི་ཚེར་
མ་ལོས་ཟུག ཡིན་ཡང་ཁོ་མོས་འོ་དྲེག་བརྩེགས་པའི་ལག་རྒྱབ་ཀྱིས་མིག་ཆུ་
འབྱིད་བཞིན་སླར་ཡང “སྨན་ཇོ་ཐོགས་མ་དང་གནས་འགྲོ་མ། རྒྱབ་ཕ་མིང་ཆེ་
རུང་སྐྱུར་དགོས། མདུན་གནས་མིང་ངན་རུང་འགྲོ་དགོས་ཟེར་བས། ད་འགྲོ་རྒྱུ་
ལས་ཅི” ཞེས་ཅུང་ཚིག་ཐག་ཆོད་པོས་བཤད་ཀྱང་། སྒྲོལ་དཀར་གྱི་རེ་ཐག་ཆད་
པའི་མིག་མདངས་དང་། ཞམ་ཞམ་དུ་ལྷུང་བའི་མཆི་མ། ཤུགས་མེད་དུ་འཇོ་
བའི་འོ་སྒྲ་བཅས་ཀྱིས་ཁོ་མོའི་སྙིང་ལ་གློ་བུར་དུ་སྐྱི་གཡའ་བའི་རྣམ་པ་ཞིག་
བསྐྱལ་ཡོང་། ཝ་ཁུང་ལ་དུ་བ་བརྒྱབ་ན། སྲོག་འབུལ་དུ་སྒོ་ཁར་ཐོན་ཡོང་ཟེར་
བ་ལྟར་བུ་མོ་འདིའི་ཡིད་ལ་སྡུག་བསྔལ་གྱིས་གཙེས་དྲགས་ན་རང་བརླགས་
ཀྱི་ཐབས་ཤིག་བཙལ་ཨེ་ཡོང་སྙམ་ནས། ཨ་མ་སྒྲོལ་མས་དེ་མ་ཐག་སྐད་མགོ་ཇེ་
ཉུ ཏུ 19



་བས་
ཙྩ ཀྲུང་གོའི་བོད་ཀྱི་དེང་རབས་འཚོ་བ་རིག་གཅེས་བཏུས།
གཉོམ་དུ་བཏང་སྟེ “ལོ་ལོ། ད་མ་ངུ་། ཁྱོད་ཀྱིས་ལྟོས་དང་། ཨ་ཕར་ཡང་ཁག་མི་
འདུག སྤྱིར་འདི་ནི་དཀོན་མཆོག་གསུམ་གྱིས་ཁྱོད་ལ་གནང་བའི་བསོད་ནམས་
ཡིན་མོད། འོན་ཀྱང་ད་རུང་ཕ་ཁུ་རྣམས་ལ་གྲོས་བྱེད་དགོས། ཁྱོད་མི་སྟེར་ནའང་
ཐང་།”
སྒྲོལ་དཀར། སྒྲོལ་དཀར་གང་ལ་བུད་ཐལ། འོ། འབྲི་མོ “གྲྭ་ཐོ་མ” བཞོས་
ཚར་ནས། “རོག་གེ་མ” འཇོ་བཞིན་ཡོད། ཕར་བལྟས་ཚོད་ཀྱིས་དེ་ནི་ན་སོ་
ཆུང་བའི་ཐུལ་མ་ཞིག་ཡིན་པ་འདྲ། རྣོན་པོར་སྐྱེས་པའི་རྭ་གཉིས་ཀྱིས་འཛད་
མེད་ཀྱི་རྒོད་དང་སྟོབས་ཤུགས་ཤིག་བཟུང་ཡོད་ལ། དྲག་ཏུ་རྒྱས་པའི་ཤ་ཤེད་
ཀྱིས་མི་རྣམས་ལ་གཞོན་ཤ་དར་བའི་སྟོན་ཁའི་དུས་བཟང་ཡིན་པའི་སྣང་བ་
སྟེར། སྐབས་འགར་ཁོ་མོས་མི་དགའ་བའི་རྭ་གཡུག་རེ་བྱེད་པ་དང་། སྐབས་
འགར་ཡིད་སྐྱོ་བའི་རྔ་ཚུབ་རེ་བྱེད། ཡང་སྐབས་འགར་གསལ་འདེབས་ཀྱི་འཕྲ་
ཁ་འགའ་བྱེད་ཀྱང་སྒྲོལ་དཀར་གྱིས་ཐབས་ཟད་པའི་ཚུལ་གྱིས་གཉོམ་ཆུང་
ངུར་མཆི་མ་འདོན་བཞིན་མགོ་བོ་ཐུལ་མའི་ལྟོ་བ་ལ་བསྔས་ཏེ་ཕལ་ཆེར་ཨ་
མའི་སྐད་ཆ་ལ་ཉན་བཞིན་ཡོད། ཁོ་མོས་རང་ཡིད་ཀྱི་ཐ་གུར་བརྒྱུས་པའི་རྩྭ་
ཐང་གཞན་ནས་ཡོང་བ་དང་། སྤང་ལྗོངས་འདི་ལས་བྲལ་བའི་གྲངས་མེད་བག་
གསར་རྣམས་ཀྱི་ལོ་རྒྱུས་དག་སྒྲ་མེད་ཀྱི་གླེང་མོལ་ལ་བསྟུན་ནས་ཐུལ་མ་འདིར་
དལ་བུར་བརྗོད་བསམས་ཀྱང་། ཐུལ་མ་དེས་སུན་སྣང་གིས་འཕྲ་ཞིག་ཐད་ཀར་
བཞོ་ཟེའུ་ལ་ཁྲོག་གེར་བརྒྱབ་རྗེས་འོ་དཀར་གྱི་རྨིག་རྗེས་ས་ལ་གོར་མོ་གོར་མོར་
འབེབ་བཞིན་བེའུའི་ཕྱོགས་ལ་ངུར་ནས་བརྒྱུགས་སོང་། ཁོ་མོས་ཐུལ་མའི་རྗེས་
ལ་བལྟས་ནས་ཞེ་སྡང་བཟོད་བསྲན་མེད་པ་ཞིག་ལངས་ཀྱང་། འདི་ནི་སྣ་ཚོགས་
རྐྱེན་དུ་བྱས་པའི་ཁྲོ་བ་ཞིག་ཡིན་པ་རིམ་གྱིས་ཚོར་བྱུང་བ་དང་མཉམ་དུ་ཐུལ་མ་
རྩ 32O༔



ས་
རྩྭ་ཐང་གི་ཉིན་ཐོ།
དེའི་ཕྱིར་རྒོལ་གྱི་ལང་ཚོའི་སྤོབས་པ་ལའང་སྨོན་པ་ཞིག་སྐྱེས། ཡིན་ན་ཡང་། ཁོ་
མོས་ཤུགས་རིང་ཞིག་འཐེན་པ་དང་སྔར་གྱི་སྐྱོ་སྣང་འཁྱིལ་བའི་མིག་མདངས་
ཀྱིས་ཡུན་རིང་བོར་རྩྭ་གསེང་ལ་ཐིམ་བཞིན་པའི་འོ་མར་བལྟས་རྗེས་ད་གཟོད་
ལག་པས་དལ་བུར་སུབ་སུབ་འགའ་བྱས་ནས་ཐོད་པར་བསྐུས།
ཉིན་རྒྱུན་ཡིན་ན། འོ་མ་དཀར་ཡོལ་གང་ཙམ་ཕོ་བར་ཡང་ཨ་མ་སྒྲོལ་
མས་འཛད་མེད་ཀྱི་སྡིགས་མོ་གཏོང་ངེས་མོད། འོན་ཀྱང་དེ་རིང་ཁོ་མོས་ཐམས་
ཅད་བཟོད་ཅིང་བསྲན་དགོས་པ་བྱུང་། །
མུན་པའི་རྡུལ་ཕྲན་གྱིས་རིམ་བཞིན་ཨ་ཁུ་ནོར་འབུམ་ཚང་གི་ནོར་
ལྷས་ཁྱབ་པར་གྱུར། མ་སྨད་འདི་གཉིས་ཀྱིས་རང་རང་སར་མི་འདྲ་བའི་མཁའ་
དབུགས་རྔུབ་བཞིན་འདྲ་མིན་གྱི་ཕྱིར་འདང་རྒྱག་པ་དང་འདྲ་མིན་གྱི་མཆི་མ་
འདོན་པ་ལས་ཅི་ཡང་བཤད་རྒྱུ་མི་འདུག ཡིན་ན་ཡང་བཞོས་ནས་ཚར་རྒྱུ་མེད་
པའི་རྩྭ་ཐང་གི་འོ་སྒྲ་དེ་མུན་ནག་གི་ཁྲོད་ན་ད་རུང་ཤག་ཤག་ཤག་ཤག་ཤག....
(1988ལོའི《མང་ཚོགས་སྒྱུ་རྩལ》དེབ་གསུམ་པ་ལས་བདམས་)
ཉྩ 221



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཆུ་མིག་ཁ།
ཕག་མོ།
གླེང་བྱའི་ཆུ་མིག་འདི་ནི་སྤྱིར་བཏང་གི་ཆུ་མིག་ཕལ་བ་ཞིག་ཡིན།
དེ་ཡང་ཆུ་མིག་འདིའི་ཆུ་ནི་ལྷ་ཆབ་ཀླུ་ཆུ་སོགས་ཁྱད་པར་ཅན་གྱི་ཆུ་མིན་
རབས་བཤད། གཞན་ཡང་གྲུབ་ཐོབ་སུ་ཞིག་གིས་ཀླུ་གང་ཞིག་འདིར་རབ་ཏུ་གནས་
པར་བྱས་པའང་ཐོས་མ་མྱོང་། འདི་རུ་གཞན་ལྟར་ཆུ་ཐག་དང་བལ་མདའ་འཐེན་
པ། བསང་དང་ཚ་གསུར་ཕུད་པའང་རིག་མ་མྱོང་། མཚམས་ལན་རེར་བྱིས་པ་པྲ་
ཚག་འགའ་རེས་ཆུ་མིག་འདིའི་ནང་དུ་གཅིན་ཡང་ཅི་མི་སྙམ་པར་གཏོང་། དེས་
ན་ཁྱོད་ཀྱིས་ཆུ་མིག་འདི་ནི་རྩིས་མཐོང་དེ་འདྲ་མེད་པའི་ཆུ་མིག་ཕལ་བ་ཞིག་
ཡིན་པ་རྟོགས་ལོས་ནུས། ཡང་དེ་ལས་ལྡོག་སྟེ་ཆུ་མིག་འདི་ཕལ་བ་ཞིག་མིན་ཚུལ་
ཡང་ང་ལ་བཤད་རྒྱུ་ཡོད། ཆུ་མིག་འདིས་ལུང་བའི་ཕ་རོལ་ཏུ་ཆགས་པའི་དུད་
ཚང་སོ་གསུམ་ཅན་གྱི་རོང་སྡེ་འདིའི་མི་ཕྱུགས་ཐམས་ཅད་ཀྱི་སྐོམ་པའི་གདུང་
བ་སེལ་ཞིང་། ཆུ་མིག་འདིའི་ནངས་སྔ་མོའི་ཆུ་ནི་དད་ལྡན་ཁྱིམ་ཚང་རྣམས་
གྱི་མཆོད་ཆུའང་བྱེད་ཀྱིན་ཡོད། འོ་ན། ཨ་ཁུ་རྡོ་རྗེས་ཆུ་མིག་འདིར “སྐྱ་ཀའི་
ཚང” ཞེས་མིང་གསར་བ་ཞིག་བཏགས་པ་འབྱོར་རམ་ཞེ་ན། ཨེ། གྲོགས་པོ། དེ་
འདྲ་ཟེར་མི་རུང་། ཨ་ཁུ་རྡོ་རྗེ་ནི་རྗེས་ལུས་ཡིན་པས་དེ་ལྟར་སྨྲས་པ་རེད། །
དེང་སྐབས “མཛེས་པ་བཞི” དར་སྤེལ་བྱེད་པའི་སྒང་ཡིན་ཙ་ན་སྐད་ཆ་
322 ཉྩ



རྩྭ་ཐང་གི་ཉིན་ཐོ། ཉིན་
དེ་འདྲ་བཤད་འོས་སམ།
ཆུ་མིག་འདིའི་ཁ་རུ་རྡོ་ལེབ་མོ་མང་བོ་བསྒྲིགས་ཤིང་ཆུ་མིག་ནི་ཕ་བོང་
གཉིས་ཀྱི་བར་དུ་འཛུམ་བཞིན་ཡོད། གཡས་སུ་རྡོ་བས་བརྩིགས་པའི་ཆུ་སྟེགས་
ཤིག་ཡོད། མཐའ་སྐོར་དུ་ཀ་ར་སིལ་ཏོག་གི་ཤུན་པ་མང་བོ་མཐོང་རྒྱུ་འདུག
དགུང་ཉི་མ་ཆུ་ལྷའི་ཕང་བར་འབབ་དུས་སྡེ་བ་འདིའི་བུད་མེད་ཚོས་རང་རང་
གི་ཆུ་ཟོ་ཁུར་ཏེ་ཆུ་མིག་འདིའི་ཁར་འཛོམ་ངེས། །
ལྟོས་དང་། མགོ་དཀྲིས་སྔོན་པོ་དཀྲིས་པ། སྟོད་ལྭ་དམར་ཁྲ་གྱོན་པ། རྐང་
སྣམ་སྔོན་པོ་གྱོན་པ། ཁ་རུ་ཐང་ཆུ་ལྡོད་བཞིན་ཨོང་དོ་གཡས་གཅུ་གཡོན་གཅུ་
བྱེད་པའི་མོད་ལ། རྒྱབ་ཏུ་ཁུར་བའི་ཟོ་བ་དང་ཐོམ་བུས་སྒྲ་དབྱངས་སྒྲོག་བཞིན་
འོང་བ་འདི་ནི་ཨ་ཁུ་འཇམ་དབྱངས་ཀྱི་བུ་མོ་བདེ་མཚོ་རེད། དེའི་རྗེས་སུ་བུད་
མེད་ལོ་ཚོད་སོ་གཉིས་སོ་གསུམ་ཅན་ཞིག་གིས་ཕྱིང་ལཱ་རྙིང་ཧྲུལ་ཞིག་ལ་སྐུ་
རགས་འཆའ་མ་འཆོལ་ཞིག་བཅིངས། མདོག་ཡལ་བའི་མགོ་དཀྲིས་སྔོན་པོ་ཞིག་
དཀྲིས། ཁ་རུ་གོ་རེ་མུ་མཐུད་དུ་རྫོང་བཞིན་འོང་བ་འདི་ཨ་ཁུ་ལྕགས་ཐར་རྒྱལ་
ཚང་གི་མནའ་མ་རྟ་གོ་རེད། དེ་རིང་ཆུ་མིག་ཁར་འབྱོར་ཐོ་ཐོག་མར་བཀོད་པའི་
བུ་མོ་བདེ་མཚོ་དང་མནའ་མ་རྟ་གོ་གཉིས་ནི་བསྐྱར་དུ་བསྒྲིགས་པའི་བཟང་ས་
རེད། ལོ་གཅིག་གི་སྔོན་དུ་ཁ་རྩོད་ཅིག་གིས་རྐྱེན་བྱས་ཏེ་ཁ་སང་བར་དུ་ཕན་
ཚུན་ཁ་གྲག་རེས་མེད། ཁ་སང་ནགས་ལ་བུད་ཤིང་འཐུ་རུ་སོང་སྟེ་འགྲིག་ཅིང་
མཐུན། ཇི་ལྟར་ཞེ་ན་ངས་ཀྱང་བཤད་མི་ཤེས། གང་ལྟར་ཁོ་མོ་གཉིས་ཀྱིས་ཆུ་བཅུ་
ཞོར་དང་ཁ་བརྡ་བྱེད་ཞོར་གྱི་རྣམ་འགྱུར་ལ་བལྟས་ན་བརྩེ་དུངས་ཧ་ཅང་ཟབ་པ་
འདྲ། སྐབས་འགར་ཧ་ཧ་དང་ཧོ་ཧོའི་སྒྲས་ལུང་བ་འགེངས། བྱ་བྱིའུ་རྣམས་ཀྱང་
མཁའ་རུ་སྤུར། སྐབས་འགར་གཅིག་གི་མཆུ་ཏོ་ཅིག་ཤོས་ཀྱི་རྣ་བར་གཏད་དེ་ཤབ་
ཚཉྩ 323 རྒྱུ



ཀྲུང་གོའི་བོད་ཀྱི་དེང་རབས་ཚིལ་རིག་གཅེས་བཏུས།
ཤུབ་བཤད། ལུང་བ་འདི་དལ་ཅག་གེ ལྷིང་འཇགས་སེ། སྟོང་གྱི་ལིར་གྱུར། ལྟོས་
དང་ཡང་བུ་མོ་བདེ་མཚོའི་མཆུ་ཏོ་མནའ་མ་རྟ་གོའི་རྣ་རྩེར་བསྲིངས་བྱུང་། །
“ཁྱོད་ཀྱིས་ཨེ་གོ མནའ་མ་ཆོས་མཚོའི་ཐེར་མ་དེར་སྒོར་དྲུག་ཅུ་རེད་
ཟེར།” །
“ཕེལ། སྒོར་དྲུག་ཅུའི་ཐེར་མ་ཞིག་ཨེ་ཡོད། ངའི་ཐེར་མར་སྒོར་སུམ་
བརྒྱ་དྲུག་ཅུ་རེད། རྒྱ་གར་ཐེར་མ་འཁྲུལ་མེད་པོ་རེད།”
“འོ་ལེ། ཁོ་མོའི་དེ་ཐེར་མ་འཁྲུལ་མེད་པོ་ཡིན་ན་རྒྱུན་གྱོན་བྱེད་ཐུབ་
བམ། དེང་སང་གི་རྒྱ་ཐེར་ངན་པ་དེའི་རིགས་ཡིན་པ་ཁོ་ཐག་རེད།”
“རས་ལྭ་ཞིག་ལ་ཐེར་མ་ཟེར་རྒྱུར་ངོ་མི་ཚའམ།”
“ཧོ་ཧོ་ཡ།”
སྐབས་འདིར་སྐད་མགོ་ཆེ་རུ་ཕྱིན། ཆུས་བཀང་བའི་ཟོ་བ་ཟུར་ཞིག་ཏུ་
བསྣུར། ཁོ་མོ་གཉིས་ལོགས་སུ་ཁ་གཏད་དུ་ཙོག་པུར་བསྡད། ལུང་བའི་ངོས་སུ་ཁུང་
བུ་ཞིག་གི་ཁར་འཕྱི་བ་ཞིག་ཀྱང་ཙོག་པུར་བསྡད་དེ་ཚུར་ཆུ་མགོ་ཁར་ཅེར་འདུག
“ཕེ། ཆོས་མཚོས་སྡུག་མྱོང་ཚུལ་ལ་ལྟོས་དང་། ངེས་ངེས་ཟོག་གི་སྐྱེ་བ་
བླངས་པ་རེད།” ཡང་བདེ་མཚོའི་མཆུ་ཏོ་བསྲིངས་བྱུང་།
“སྡུག་གྱོང་རེད། སུས་ཁྱོད་ལ་བྱིས་པ་གཉིས་ཀ་སློབ་གྲྭར་རྫོངས་ཟེར་བ་
རེད།”
“འོ་ལེ། ད་དུང་ཁྱོ་བོ་ཟི་ལིང་དུ་ལས་བྱེད་བྱས་ཏེ་བསྡད་འདུག ཨེ། ཁྱོད་
ཀྱིས་ཨེ་གོ རྒྱ་མོ་ཞིག...” སྐད་མགོ་ཇེ་དམའ་རུ་སོང་།
“ཧོ་ཧོ་ཡ། ང་ཡིན་རྒྱུ་ན....”
“འོ། ཆོས་མཚོ་སླེབས་བྱུང་།”
324 ཞུ



རྩྭ་ཐང་གི་ཉིན་ཐོ། རྒྱུ
རེད། ད་འོངས་པ་འདི་མནའ་མ་ཆོས་མཚོ་རེད། བུད་མེད་འདིར་གདེང་
ཚོད་བྱེད་རྒྱུ་ནི་ཧ་ཅང་དཀའ་བོ་འདུག ན་ཚོད་རྒན་པ་ཚོས་མངོན་ལྐོག་གང་དུ་
ཁོ་མོར་མཐེ་བོང་སྟོན། ན་ཚོད་མཉམ་པ་ཚོས་ལྐོག་ཏུ་མཛུབ་མོ་ཀེར་ནས་འཕྱ།
གང་ལྟར་ཀྱང་རྒྱུས་ལོན་དཀའ་བ་ཞིག་རེད། ཁོ་མོའི་སྐམ་ཞིང་རིད་པའི་ལུས་
ལ་བཅོས་མའི་སྟོབས་ཤུགས་ཤིག་འཛུལ་འདུག གྲོགས་པོ། ཁོ་མོ་རང་ལོ་སོ་ལྔ་
རེད། རྒས་ཉམས་འདུག་གམ། ཁོ་མོས་རྒྱ་ཐེར་དམར་སྨུག་ལ་སྐ་རགས་བཅིངས་
པ་རྒྱན་ཚུལ་ལ་ལྟོས་དང་། བུད་མེད་གྲ་དག་རེད་ལ། གོམ་པ་ཡང་ལེན...འོ།
གོམ་པ་མྱུར་ལེན་བྱེད་ཚུལ་ལ་ལྟོས་དང་། བུད་མེད་ཚེགས་ཡང...༌འོ། བུད་
མེད་གཡུག་ཡོད་ཅིག་ཡིན་པ་ཁོ་ཐག་རེད།
“སྲུ་མོ་ཆོས་མཚོ། ཆུར་འོངས་སམ།” བདེ་མཚོར་དགའ་བ་ཚད་མེད་
སྐྱེས་པ་འདྲ། །
“འོ་ལེ།” ཆོས་མཚོ་འཛུམ་ཙམ་བྱས།
“ཆོས་མཚོ། ཁྱོད་ད་ངར་བ་རེད། ཁྱོད་ཀྱིས་ཟོག་ནང་དུ་བསྡུས་ཟིན་
ནམ།” རྟ་གོ་སྨོན་པ་ཚད་མེད་སྐྱེས་པ་འདྲ།
“འོ་ལེ།” ཆོས་མཚོ་འཛུམ་ཙམ་བྱས།
“སུ་མོ་ཆོས་མཚོ། དེ་རིང་ཁྱོད་ཀྱིས་མ་གིའི་ཞིང་རྒན་ལ་ཆུ་བཏང་ཚར་
རམ།” བདེ་མཚོ་ལ་ཡང་སྨོན་པ་ཚད་མེད་སྐྱེས་པ་འདྲ། །
“འོ་ལེ།” ཆོས་མཚོ་འཛུམ་ཙམ་བྱས།
ཁོ་ཚོའི་ཁ་བརྡའི་རྒྱུན་འདི་ནས་ཆད། ཕལ་ཆེར་མཇུག་སྐྱོང་རྒྱུ་མེད་པ་
འདྲ། སོམས་དང་། ཆོས་མཚོའི་རྣམ་འགྱུར་འདི་ལྟར་ན་རྒྱུན་ཇི་ལྟར་སྐྱོང་། ཕན་
ཚུན་ཚུལ་འཆོས་ཀྱི་འཛུམ་ངང་གིས་ཞིག ད་ནི་ཁུ་སིམ་མེར་གྱུར། ཆོས་མཚོས་
༧ 325 ༄༅



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཟོ་སྟོང་ཐང་དུ་ཕོག ཐོམ་བུ་བླངས། ཆུ་འཆུ་མགོ་བརྩམས། “ཤག ཤག ཤག”
“ཁྱོད་ཚོ་བདེ་མོ།” འོ། བུ་མོ་སྒྲོལ་མ་ཡང་སླེབས་བྱུང་། ཡ། ལྟོས་དང་།
ཁྱིམ་བདག་མ་ཐམས་ཅད་གཅིག་འཕྲོ་གཅིག་ལ་སླེབས། །
“ཧ་ཧ། དེ་རིང་ང་ཨང་ལྔ་པ་རེད་ལ།” འདི་མནའ་མ་བདེ་གོ་རེད།
“ཨ་ལ། རྟ་གོ དེ་རིང་ཁྱོད་སྔ་ག” འདི་མནའ་མ་འབྲུག་མཚོ་རེད།
“ཡ་མོ་གསར་ཚོ། དེ་རིང་ངས་ཁྱོད་ཚོར་ལ་གཞས་ལས་འགལ་བའི་སྐོར་
སློབ།” འདི་ཨ་ནེ་གནམ་སྐྱིད་རེད།
*•ས་”
ལུང་བ་འདིའི་ལྷིང་འཇགས་ཡོངས་སུ་ཕྲོགས། བསྡད་ཀིན་བསྡད་ཀིན་
སྐད་མགོ་ཇེ་མཐོ་རེད། སྐབས་འདིར་ཟོ་བ་དང་ཐོམ་བུའི་སྒྲ། ཡང་ན་ཆུ་འཆུ་
བའི་སྒྲ་ནི་ཐོས་རྒྱུ་མི་འདུག ལུང་བའི་ངོས་ཀྱི་འཕྱི་བ་དེ་ཡང་ནག་མེད་སེ་ཁུང་
ནང་དུ་འཛུལ། བྱ་བྱིའུ་ཐམས་ཅད་ཀྱང་རྒྱང་རིང་དུ་འཕུར། ཉོན་དང་། ཐོས་
སམ། རྒྱབ་ལ་གྱོན་རྒྱུ། ཁ་ལ་ཟ་རྒྱུ། འགྲོ་སྲོལ། འདུག་ཚུལ་སོགས་ཤར་ནས་ནུབ་
ཏུ་བཤད། ལྷོ་ནས་བྱང་དུ་བཤད། ས་ནས་གནམ་བར་བཤད་དེ་གཅིག་ཁ་གཅིག་
གིས་འཕྲོག་བཞིན་འདུག །
“དེ་རིང་ངེད་ཚང་གི་ཞི་ལི་ཟོག་ལ་སོང་། ཁོས་ཞིང་ལ་ཆུ་བཏང་།”མནའ་
མ་རྟ་གོ་རེད།
“ངེད་ཚང་གི་ཨ་ཕ་སྐུ་འབུམ་ལ་སྲམ་ཉོ་རུ་སོང་།” བུ་མོ་བདེ་མཚོ་རེད།
“་ལ་གཞས་ལེན་ན་ལེན་སྲོལ་ཡོད་པ་རེད། ཐོག་མར…...” ཨ་ནེ་
གནམ་སྐྱིད་རེད།
, 326 རྒྱུ



རྩྭ་ཐང་གི་ཉིན་ཐོ། སྐུ་
སྐབས་འདིར་བུད་མེད་ཅིག་མི་ཚོགས་ཀྱི་ཁྲོད་ནས་ཕྱིར་བུད། འོ། མོ་ནི་
མནའ་མ་ཆོས་མཚོ་རེད། ཁོ་མོས་ཟོ་བ་རྒྱབ་ཏུ་ཁུར་ཞིང་ལུས་པོ་ལྡེམ་ལྡེམ་བྱེད་
བཞིན་ཕར་སྡེ་བའི་ནང་དུ་འཐེན་པའི་ལམ་དུ་ཞུགས་ཏེ་སོང་། ཁོ་མོ་སོང་བ་
ཚང་མས་མ་ཤེས་པ་འདྲ། ཁོ་མོས་ཆུ་ཇི་ལྟར་བཅུས་པ་དང་ཆུས་བཀང་བའི་ཟོ་བ་
རྒྱབ་ཏུ་ཇི་ལྟར་བླངས་པའང་ཚང་མས་མ་ཤེས་པ་འདྲ།།
“ ཨེ་ཨེ། ཨ་རོག་ཚོ། ཁ་རོག་སྡོད་དང་།” བུ་མོ་སྒྲོལ་མས་སྐད་གསང་
མཐོན་པོས་གཞན་གྱི་མགོ་མནན་ཏེ་ཡང་སྙིང་ཅི་ཞིག་བཤད་རྒྱུ་ཡིན་ནམ།
“སང་ཉིན་ནས་བཟུང་སྟེ་སློབ་གྲྭའི་དགེ་རྒན་སྟག་ལྷས་ཞིང་ཁ་ནས་ང་
ཚོར་ལ་གཞས་སློབ་ཟེར་གི”
“ཧིན། དགེ་རྒན་སྟག་ལྷས་ལ་གཞས་དུ་ཤེས་སམ།” ཨ་ནེ་གནམ་སྐྱིད་མ་
དགའ་བ་འདྲ། །
“ ཨ་ནེ་གནམ་སྐྱིད། སྟག་ལྷའི་དཔེ་ཆ་དེའི་ནང་དུ་འགལ་བའི་སྐོར་དང་
མཐུན་པའི་སྐོར་སྣ་ཚོགས་འདུག ཁྱོད་ཀྱིས་ལེན་རེས་བྱེད་རྒྱུ་ན་ཐུབ་དཀའ་མོ་
རེད་འདོད་ཀི”
“དཔེ་ཆ། ཧིན། དེའི་ནང་དུ་གསེག་འཐེན་གྱི་སྐོར་ཡོད་དམ།” ཨ་ནེ་
གནམ་སྐྱིད་ཀྱིས་རྒྱལ་ཁ་སྟེར་འདོད་མེད་པ་འདྲ། “སྒྲོལ་མ། འགྲོ། ང་ལ་ཟོ་བ་
ཁྱོགས།”
“ཨ་ནེ་གནམ་སྐྱིད། ཁྱོད་ཡིད་མི་ཆེས་སམ། ད་ལོ་དབྱར་ཁར་ཉིན་རྒྱུན་
དུ་ངེད་ཚོས་ཡུར་མའི་ནང་དུ་ལེན་རེས་བྱས་པ་ཡིན། དགེ་རྒན་སྟག་ལྷ་མི་ཐུབ་
ཀི་ཡ།” སྒྲོལ་མས་ཟོ་བ་འགྱོག་ཞོར་དུ་འདི་ལྟར་བཤད།
“ཁྱོད་ཚོས་ག་ལ་ཐུབ།” ཨ་ནེ་གནམ་སྐྱིད་ཀྱིས་ད་དུང་ཨུ་ཚུགས་འདྲེས་
* 327



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
པའི་ཁྲོ་གཏམ་ཐོག་འདྲ་བ་ཞིག་འཕངས། ཁོ་མོས་ཟོ་བ་ཁུར་ཞིང་སྔོན་དུ་ཆས།
དེ་རིང་གི་ཆུ་མིག་ཁའི་ཐུན་མོང་གི་ཁ་བརྡ་འདི་ནས་མཚམས་བཞག
ཚང་མ་འགྲོ་གྲབས་བྱས། འགའ་རེས་རང་གི་ཟོ་བ་ཆུ་སྟེགས་སྟེང་དུ་
བཞག་སྟེ་བདེ་བླག་གིས་ཁུར། འགའ་རེས་རྩོལ་བ་ཤུགས་ཆེར་བསྐྱེད་མ་དགོས་
པར་བྱང་ཆ་སོང་བའི་ཉམས་ཀྱིས་ཕན་ཚུན་བཀྱགས་ཏེ་ཁུར། དེ་ནས་གཉིས་རེ་
དང་གསུམ་རེ་བྱས་ཏེ་ལམ་དུ་ཞུགས། གོམ་པ་འགའ་སོང་མཚམས་ཡང་ལངས་
ནས་བསྡད། གཅིག་གི་མཆུ་ཏོ་མདོང་མདོང་བྱས་ཏེ་དོན་དག་ཡ་མཚན་ཞིག་
བཤད་ན་ཅིག་ཤོས་ཀྱི་མིག་ཅེར་ལྕེ་བསྣར་གྱིས་ཉན། དེ་བཞིན་ལ་ལས་ཤབ་ཤུབ་
ཏུ་སྨྲ། ལ་ལས་དགོད་སྒྲ་ལྷང་ལྷང་སྒྲོག དེ་ལྟར་ཡུད་ཙམ་ཏེ་ལུང་བ་འདི་ཡང་
ལྷིང་འཇགས་སུ་གྱུར། །
“འོ་ལེ། ཆོས་མཚོ་དང་ཁོ་གཉིས...”
“གཞན་ལ་བཤད་མི་ཉན་ཨ། ངས་ཁྱོད་མ་གཏོགས.....”
བུ་མོ་བདེ་མཚོ་དང་མནའ་མ་རྟ་གོ་གཉིས་ད་དུང་ཆུ་མིག་ཁའི་རྡོ་ལེབ་ཅིག་
གི་སྟེང་བསྡད་འདུག འོ། ཁོ་མོ་གཉིས་ཀྱིས་ད་དུང་ཁ་བརྡ་བྱས་མ་ཚར་བ་འདྲ།
“དེ་མོ་རེད།”
“འོ་ལེ།”
“ད་འགྲོ།”
“ད་འགྲོ”
ཁོ་མོ་གཉིས་ཀྱིས་ཐོག་མར་ཆུས་བཀང་བའི་ཟོ་བ་གཅིག་བར་ལ་བླངས་
ཏེ་ཡར་བཀྱགས། དེ་ནས་བདེ་མཚོ་ཕྱིར་དགྱེ་དགྱེ་ཞིག་བྱས་ཏེ་ཟོ་ཞབས་ཁོ་མོའི་
ཕོ་བའི་སྟེང་ལ་འབབ་ཏུ་བཅུག ལག་པས་ཟོ་ཁ་བསྐྱོར་ཏེ་ཕ་རོལ་པོའི་ཆུ་སྟེགས་
& 322 རྒྱུ



རྩྭ་ཐང་གི་ཉིན་ཐོ། སྒྱུ་
ཀྱི་ཚབ་བྱས། རྟ་གོ་དེ་མ་ཐག་ཕར་འཁོར་ཏེ་བདེ་མཚོས་བཀྱགས་པའི་ཟོ་བར་
རྒྱབ་གཏོད་དེ་ལག་པས་ཟོ་ཐག་ཕར་འཐེན་ཚུར་འཐེན་ཞིག་བྱས། དེ་ནས་ལག་
པ་གཉིས་མྱུར་བ་མྱུར་བར་རྒྱབ་ཏུ་ཁྱེར་ཏེ་ཟོ་རྟེན་བདེ་བར་བཞག བདེ་མཚོས་
ཀྱང་རང་གི་ཟོ་བ་ཤེད་ཀྱིས་པང་དུ་བླངས་ཏེ་ཕ་གིའི་ཆུ་སྟེགས་སྟེང་དུ་བཞག་
གཞན་དང་འདྲ་བར་བདེ་བླག་གིས་ཁུར།
དེ་ནས་ཁོ་མོ་གཉིས་ལམ་དུ་ཞུགས་པ་དང་སྔ་མ་རྣམས་དང་འདྲ་བར་
གོམ་པ་ཐུང་ངུ་རེ་བླངས། ཡང་ལངས་ཏེ་ཅུང་ཙམ་བསྡད། མུ་མཐུད་དུ་གསང་
གཏམ་སྨྲ་བཞིན....
ཨེ། གྲོགས་པོ། ཁོ་མོ་གཉིས་ཀྱི་ཁ་བརྡ་ཁྱོད་ཀྱིས་གོའམ། ངས་ནི་རེ་ཞིག་
གསང་རྒྱ་བྱེད་དགོས་བྱུང་། ཁ་བརྡ་འདིའི་རིགས་འདི་རུ་གླེང་མི་འོས་པ་འདྲ།
ཁོ་མོ་གཉིས་རྒྱང་རིང་དུ་སོང་། སོང་བ་ཇི་འདྲ་དལ་བ་ལ། ་
ད་ནི་ཆུ་མིག་འདིའི་ཁ། ཡང་ན་ལུང་བ་འདི་སྟོང་གྱི་ལེར་སོང་། མུན་
པས་ཀྱང་ཆུ་མིག་འདིའི་ཁ། ཡང་ན་ལུང་བ་འདི་རིམ་བཞིན་བསྒྲིབས། ཉོན་
དང་སྐབས་འདིར་དྭངས་ཤིང་གསལ་བའི་ཆུ་མིག་ཕྲ་མོ་འདིའི་བཞུར་སྒྲའང་
ཐོས་ཐུབ།
“ཝ—ཝ—ཝ” ཧེ། ལུང་མདོ་རུ་སྦལ་བ་རྣམས་ཀྱིས་ཀྱང་སྐད་བརྒྱབ་
བྱུང་། རྣ་བར་གཟན་པ་ལ།
གྲོགས་པོ། བདེ་མོ་བྱོས། སང་ཉིན་གྱི་གནས་སྐབས་འདིར་ཡང་འདི་རུ་
ཐུག “ཆུ་མིག་ཁ།”
(1988ལོའི《སྦྲང་ཆར》དེབ་བཞི་པ་ལས་བདམས)
ཙྩ 329 ཉྩ་



ཙ
ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཨ་ཤེལ་བདེ་ཆེན་མཚོ་མོ།
བཀྲས་སྒྲོན།
ཉིན་མོར་བྱེད་པ་ནུབ་ཕྱོགས་ཆུ་ལྷའི་ཕང་བར་ཞུགས་ཁའི་འོད་དམར་
གྱིས་གསེར་ལྡན་ཧྲིལ་པོར་དམར་མདངས་རབ་ཏུ་བཀྲ་བའི་གོས་དམར་གྱིས་
བཀླུབས་པས་ལྷག་པར་མཛེས་ཤིང་། སྔོ་བསངས་བུ་མོའི་བཞིན་རས་ངོས་སུ་ཉི་
ཟླའི་ནོར་བུ་ཟུང་འཕྲད་པ་ཤིན་ཏུ་དཀའ་རུང་དོ་ནུབ་སའི་གོ་ལའི་རང་འཁོར་
ཇི་འདྲ་ཞིག་བྱས་པ་མི་ཤེས་ཀྱང་། དེའི་དུས་སུ་བསིལ་ཟེར་ཅན་དེ་ཉིད་ཉིན་
བྱེད་ཀྱི་བགྲོད་པར་སྙེག་པ་བཞིན་དབང་ཕྱོགས་ལྷུན་པོའི་སྤོ་ནས་འཛུམ་དཀར་
མངོན་བཞིན་འཕགས་བྱུང༌། ལྷ་སའི་སྐྱིད་ཆུ་ཉིད་ངང་རྒྱུད་རིང་བའི་གཞོན་
ནུ་མ་ཞིག་དང་འདྲ་བར་ལྡེམ་ལྡེམ་གཡོ་བའི་ངང་དལ་བུས་ནུབ་ཕྱོགས་སུ་རྒྱུ་
བཞིན་ཡོད། དོ་ནུབ་དྲི་བཞོན་གཉིད་དུ་ཡུར་བས་སྐྱིད་ཆུའི་ངོས་ནི་རྣམ་ཀུན་
དང་མི་འདྲ་བར་མེ་ལོང་ལྟར་འཇམ་ཞིང་ཁོད་སྙོམས་ལ། ཉིན་བྱེད་ཀྱི་མཇུག་
མཐའི་དམར་འོད་དང་མཚམས་སྤྲིན་གྱི་འོད་མདངས་གཉིས་ལྷན་ཅིག་ཏུ་ཆུ་
ངོས་སུ་འཕྲོས་པས་མི་རྣམས་ཀྱི་མིག་དབང་འཕྲོག་པར་བྱེད་པ་དང་། བུ་མོ་ལྷ་
སྐྱིད་ཀྱི་ཡིད་སེམས་མྱོས་ཤིང་ལྷོད་ལ་བབས། །
གློ་བུར་དུ་གཙང་འགྲམ་དང་མི་རིང་བའི་ས་ན་ཡོད་པའི་སྒོ་ར་ཞིག་གི་ནང་
ནས་ཕྲུ་གུའི་ངུ་སྐད་དྲག་པོ་ཞིག་དང་བུད་མེད་ཚོའི་སྐད་ཅོར་གྱི་སྒྲ་ཞིག་གྲགས་
རྒྱུ 33
རྒྱུ



རྩྭ་ཐང་གི་ཉིན་ཐོ། སྒྱུ་
ཡོང་བ་དེས་ལྷ་སྐྱིད་ཀྱི་མནལ་ལ་བབས་པའི་སེམས་ཉིད་དཀྲུགས་པར་མ་ཟད།
ཉིན་མོར་བྱེད་པའང་སྒྲ་དེ་དག་ལ་འདྲོགས་པ་ལྟར་ཆུ་ལྡན་ས་འཛིན་གྱི་ལྷུམས་
སུ་ཞུགས་པ་དང་ས་གཞིའི་གོས་དམར་དེའང་ཆབས་ཅིག་ཏུ་ཕུད་པ་ལྟར་དུ་
གྱུར། བུ་མོ་ལྷ་སྐྱིད་ཕྲུ་གུའི་ངུ་སྐད་ཀྱི་ཕྱོགས་སུ་ལྟ་བར་འགྲོ་རྒྱུའི་ཀུན་སློང་
སྐྱེས་ཏེ་ཕར་སོང་བས། དེ་གར་བུད་མེད་མང་བོ་ཞིག་གིས་མཐའ་ནས་བསྐོར་
པའི་དཀྱིལ་དུ་ཕུ་མེད་ནག་པོ་ཞིག་གི་ཐོག་སྦ་ལན་མུ་མེལ་གྱོན་པ་དང་སེ་
ཤན་མུ་མེལ་དང་། ཤ་མདོག་དང་འདྲ་བའི་སྐྲ་ཤུས་ཀྱི་ལྷས་མས་སྐྲ་སྐོར་བརྒྱབ་
པའི་གཟུགས་ཀྱི་བྱེད་པ་ལེགས་ཤིང་ཁམས་གཙང་བའི་གཞོན་ནུ་མ་ལོ་ཉི་ཤུ་
ལོན་པ་ཙམ་ཞིག་གིས་རེ་ཐག་ཆད་པ་དང་ཁོང་ཁྲོའི་ངང་ནས་ཕྲུ་གུ་ལོ་གཅིག་
ཙམ་ལོན་པ་ཞིག་ལ “ལན་ཆགས་ཀྱི་བུ་ལོན་ཁྱོད། ང་འགྲོ་སྟངས་སྡོད་སྟངས་
མི་ཤེས་པར་གྱུར་སོང་། ཁྱོད་ད་དུང་རྙོག་དྲ་བཤད་རྒྱུ་ཅི་ཡོད” ཅེས་གཤེ་གཤེ་
གཏོང་བཞིན་ཕར་འཐེན་ཚུར་འཐེན་བྱེད་བཞིན་ཡོད་པ་དང་། ཁོ་མོའི་འགྲམ་
དུ་ཡོད་པའི་བུད་མེད་འགའ་རེས་ཕན་ཚུན་མིག་བརྡ་རེ་བྱས་ཏེ་མི་འདོད་པའི་
རྣམ་འགྱུར་སྟོན་པ་དང་། ལ་ལས་ཐད་ཀར “ཕྲུ་གུར་ལན་པ་ཅི་ཡོད། ཁྱོད་ཀྱིས་
དང་ཐོག་ནས་བསམ་བློ་ཡག་པོ་གཏོང་དགོས། ཕྲུ་གུར་གཤེ་གཤེ་མ་གཏོང་
སྙིང་རྗེ” ཞེས་བཤད་པ་དང་། ཡང་འགའ་རེས “ཕྲུ་གུ་བསམ་མེད་དེ་ལ་སྡུག་
པོ་བཏང་རུང་ཁྱོད་ཀྱི་འགྱོད་སེམས་སེལ་མི་ཐུབ། དེ་ལས་སླད་ཕྱིན་ཐོག་མ་
ནས་བསམ་བློ་ལེགས་པོ་བཏང་ན་དགའ” ཟེར། སྐབས་དེར་བུ་མོ་ལྷ་སྐྱིད་ཀྱིས་
གཞོན་ནུ་མ་དེ་སུ་ཡིན་ལེགས་པར་བལྟས་པས་སེམས་ལ་སྐྱོ་སྣང་དང་ཡིད་མུག་
པའི་ཚོར་སྣང་ཞིག་སྐྱེས་ཏེ། ཨ་ཙི། འདི་ནི་ཨ་ཤེལ་བདེ་ཆེན་མཚོ་མོ་རེད། ངས་
ཞིབ་ཏུ་མ་བལྟས་ན་ཁོ་མོ་ཡང་ངོ་ཤེས་ཀི་མི་འདུག་སྙམ།
༄༅ 331



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
དུས་ཀྱི་འཁོར་ལོ་འཁོར་བ་ཤིན་ཏུ་མགྱོགས་པས་ཁོ་གཉིས་མ་ཕྲད་པར་
ལོ་གསུམ་ཙམ་སོང་། དེའི་རིང་ལ་ལྷ་སྐྱིད་ཀྱིས་ཨ་ཤེལ་བདེ་ཆེན་མཚོ་མོའི་སྐོར་
གྱི་གནས་ཚུལ་ཕྲན་ཙམ་ཡང་ཐོས་མྱོང་མེད། འོན་ཀྱང་ཨ་ཤེལ་བདེ་ཆེན་མཚོ་
མོའི་ཕྲ་ལ་རིང་བའི་གཟུགས་བརྙན་དེ་ལྷ་སྐྱིད་ཀྱི་སེམས་ནས་ད་བར་དུ་བརྗེད་
མེད་ལ། ཨ་ཤེལ་བདེ་ཆེན་མཚོ་མོ་དང་ཐོག་མར་འཕྲད་སྐབས་ཀྱི་གནས་ཚུལ་
བརྗེད་ག་ལ་སྲིད།
དེའང1982ལོའི་དཔྱིད་མགོའི་ཉིན་ཞིག་གི་ཞོགས་པར་ལྷ་སྐྱིད་གྲང་ངར་
ལ་འཇིགས་ནས་མགོ་དང་ངོ་གདོང་ཡོངས་སུ་བཏུམས་ནས་རྨོ་བོ་ཚང་ལ་ཕྱིན།
རྨོ་བོ་ལགས་ཀྱི་ཁྱིམ་ནས་ཨ་ཤེལ་བདེ་ཆེན་མཚོ་མོ་དང་ཐོག་མར་ཕྲད།
དེའི་དཀར་ལ་དམར་མདངས་ཆགས་པའི་བཞིན་རས་དང་། རི་དྭགས་
ཀྱི་མིག་ལྟར་མཛེས་པའི་སྤྱན་ཟུང་། དཀྱུས་རིང་བའི་སྨིན་མ། གནག་ཅིང་སྣུམ་
པའི་སྐྲ་ལོ་སོགས་ནི་ཤིན་ཏུ་མཛེས་ལ། སྐྲའི་ལན་བུ་སླས་མ་བྱས་ཏེ་མགོ་ལ་
དཀྲིས་ཤིང་དཔྲལ་བའི་ཐོག་ཏུ་གཡུ་དྲུག་དཀར་ཆེ་ཆུང་སྣ་ཚོགས་ཀྱིས་བརྒྱན་
ཡོད་པས་ལྷག་པར་དུ་མིག་དབང་འཕྲོག་པར་བྱེད། སྤྱི་གཙུག་ཏུ་སྤོས་ཤེལ་དང་
བྱུ་རུ་བཏེགས་ནས་ཐུན་མོང་མ་ཡིན་པའི་ཁམས་པའི་བུ་མོའི་ཁྱད་ཆོས་ལྡན་པ་
དང་། མགུལ་ལ་གཡུ་བྱུར་དང་གཟི་ལ་སོགས་བཏགས་ཡོད་པར་མ་ཟད། བྱུ་རུའི་
ཕྲ་ཚོམ་བཏབ་པའི་དངུལ་གྱི་རྣ་ལོང་ཆེན་པོ་ཆ་གཅིག་བཏགས་ཡོད་པ་དེས་
ཁོ་མོའི་རྣའི་ཤལ་བ་གཉིས་མར་འཐེན་ནས་མི་གཞན་ལས་རྣ་བ་ཆེ་བ་ལྟ་བུར་
མངོན་ལ། མཛུབ་མོར་བཟོ་རྩལ་དེ་འདྲ་ཡག་པོ་མེད་པའི་གཡུ་ཡི་ཕྲ་བཏབ་པའི་
ཁམས་ཀྱི་དངུལ་གྱི་མཛུབ་དཀྲིས་རྟ་སྒ་མ་ཞིག་གྱོན་ཡོད་པ་དང་། ལུས་ལ་གྱོན་
པའི་གོས་ནི་སྤུས་དག་པོ་དེ་ཙམ་མེད་ནའང་གཙང་མར་གྱོན་ཡོད་པ་དེ་དག་ལ་
g 332



རྩྭ་ཐང་གི་ཉིན་ཐོ། ཧ
བལྟས་ན་ཁོ་མོ་ནི་བུ་མོ་གཙང་སྦྲ་ཅན་ཞིག་ཡིན་པ་ཤེས་ཐུབ། བུ་མོ་ལྷ་སྐྱིད་ཀྱིས་
རྨོ་བོ་ལགས་ལ“ཨ་ཤེལ་འདི་སུ་རེད་དམ”ཞེས་དྲིས་པར། རྨོ་བོ་ལགས་ཀྱིས་འདི་
ནི་ལྷ་སར་ཡུལ་བྱོལ་དུ་ཡོང་བ་ཞིག་རེད”ཅེས་གསུངས། བུ་མོ་ལྷ་སྐྱིད་ཀྱིས “འདི་
ང་ཚོའི་ཁྱིམ་དུ་སུས་ཁྲིད་འོངས་པ་རེད” ཅེས་བཤད་པར། རྨོ་བོ་ལགས་ཀྱིས་
དབུགས་རིང་ཞིག་བཏང་ནས “འདི་ལྷ་སར་སླེབས་ནས་ཟླ་ཕྱེད་ཙམ་སོང་འདུག་
རུང་། འདི་གར་ངོ་ཤེས་གཅིག་ཀྱང་མེད་ལ། འགྲོ་སའང་མེད་པས་ངས་སྙིང་རྗེ་
ནས་ང་ཚོའི་ནང་དུ་གནས་སྐབས་སྡོད་དུ་བཅུག་པ་ཡིན” ཞེས་གསུངས།
དཔྱིད་རླུང་ལྡང་ཞིང་བྱ་བྱིའུས་གསུང་སྙན་ལྷང་ལྷང་སྒྲོག་པའི་ཉིན་ཞིག་
བུ་མོ་ལྷ་སྐྱིད་དང་ཨ་ཤེལ་བདེ་ཆེན་མཚོ་མོ་གཉིས་སྤང་ཐང་དུ་བསྡད་དེ་ལབ་
གླེང་སྣ་ཚོགས་བྱེད་བཞིན་པའི་སྐབས་སུ། བུ་མོ་ལྷ་སྐྱིད་ཀྱིས “ཨ་ཤེལ་བདེ་ཆེན་
མཚོ་མོ་ལགས། གཞས་ཤིག་ཐོངས་དང” ཟེར་བར། ཨ་ཤེལ་གྱིས “ཁ་དྲོ། ངས་
གཞས་གཏོང་མི་ཤེས” ཞེས་ལན་བཏབ་རུང་བུ་མོ་ལྷ་སྐྱིད་ཀྱིས་ཁོ་མོར་ཡང་ཡང་
གཞས་ཤིག་གཏོང་རོགས་ཞེས་ཨུ་ཚུགས་མཐར་སྐྱེལ་བྱས་པས། ཁོ་མོ་ངོ་ཚ་ནས་
ངོ་གདོང་དམར་ནག་ཏུ་གྱུར་པ་དང་ལག་གཉིས་ཀྱིས་གདོང་བཀབ་ནས་བསྡད།
བུ་མོ་ལྷ་སྐྱིད་ཀྱིས “འདིར་ང་རང་གཉིས་ལས་མེད། ཡུར་བུའི་ནང་གི་ཆུ་མོས་
ཁྱེད་ཀྱི་གཞས་ཉན་ཤེས་ཀྱི་མ་རེད” ཅེས་བཤད། ཨ་ཤེལ་བདེ་ཆེན་མཚོ་མོས་
སྐད་ཆ་ཚིག་གཅིག་ཀྱང་མི་བཤད་པར་མགོ་བོ་སྨད་དེ་བསྡད།
ཡུད་ཙམ་སོང་རྗེས་བུ་མོ་ལྷ་སྐྱིད་ཀྱིས་ཁོ་མོར “ཁྱེད་རང་ལྷ་སར་ཡུལ་བྱོལ་
དུ་ཡོང་དོན་ཅི་ཡིན” ཞེས་དྲིས། ཨ་ཤེལ་གྱི་མགོ་བོ་སྔར་བས་སྒུར་ནས་ལན་གང་
ཡང་མ་བཏབ་པས། བུ་མོ་ལྷ་སྐྱིད་ཀྱིས་སླར་ཡང “ཡུལ་ནས་ཁྱེད་ལ་ཡག་པོ་བྱེད་
ཀྱི་མི་འདུག་གམ” ཞེས་དྲིས་པར་ཁོ་མོས་ལམ་སང་མགོ་བོ་བཏེགས་ནས་ལྷ་སྐྱིད་
ཏྟཾ 333 རྒྱུ



ཙ ༩ ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ལ་ལྟ་ཙམ་ཞིག་བྱས་ཏེ “མ་རེད། མ་རེད། ངེད་ཚང་ལ་བུ་མོ་ང་གཅིག་པུ་ལས་མེད་
པའི་ཁར་ང་ནི་ཕྲུ་གུའི་ནང་གི་ཆུང་ཤོས་ཡིན” ཞེས་སྨྲས། “འོ་ན་ཁྱེད་ཚོའི་ལུང་
བ་སྐྱོ་པོ་རེད་དམ” ཟེར་བར། དེས་མགོ་བོ་གཡུག་ཙམ་བྱས་ཏེ་སྐད་ཤུགས་ཆུང་
ངུས “དེ་སྔ་ང་ཚོའི་ཕ་ཡུལ་སྐྱོ་ཙམ་ཡོད་རུང་། ངེད་ཚང་ལ་ལས་ཀ་བྱེད་ཐུབ་
མཁན་གང་འཚམ་ཞིག་ཡོད་སྟབས་འཚོ་བ་འགྲིག་ཙམ་ཡོད” ཅེས་བཤད། །
བུ་མོ་ལྷ་སྐྱིད་ཀྱིས “དེ་འདྲ་ཡིན་ན་ཁྱོད་ཡུལ་བྱོལ་དུ་ཡོང་དོན་ཅི་
ཡིན”ཞེས་སླར་ཡང་འདྲི་བཞིན་ཨ་ཤེལ་གྱི་གདོང་ལ་བལྟས། ཨ་ཤེལ་གྱིས་ངའི་
ཕ་ཡུལ་ནི་ཐག་རིང་ཁམས་ཕྱོགས་ཀྱི་གྲོང་ཚོ་ཆུང་ཆུང་ཞིག་ཡིན། སྟོད་ཉི་མ་
ལྷ་ས་འདི་མི་བསམ་མཁན་སུ་ཞིག་ཡོད། ང་རང་ཕ་ཡུལ་དུ་སྡོད་སྐབས་རྒན་
རྒོན་ཚོས་སྐྱིད་པོའི་ཉི་མ་ལྷ་ས་ནི་ཆོས་ལྡན་གྱི་ཞིང་ཁམས་ཤིག་ཡིན་པར་མ་
ཟད། དེར་ཟས་གོས་འཛོམས་ལ་ལྟད་མོའི་ལོངས་སྤྱོད་ཕུན་སུམ་ཚོགས་པོ་ཡོད་
པ་དང་། ཡུལ་དེའི་མི་རྣམས་ནི་བྱམས་སེམས་དང་ལྡན་པ་ཤ་སྟག་ཡིན་ལ། དེ་
གར་ཚོང་ཁང་དང་། གློག་བརྙན་ཁང་། ཟློས་གར་ཁང་། དེ་བཞིན་དངོས་པོ་ལ་
སོགས་པ་གང་དགོས་བགྲང་ལས་འདས་པ་ཡོད་པས་སྟེང་ཕྱོགས་ལྷ་ཡི་ཡུལ་
དང་མཚུངས་ཤིང་། འཛམ་གླིང་ཐོག་གཉིས་སུ་མེད་པའི་གནས་མཆོག་རི་བོ་གྲུ་
འཛིན་གྱི་ཕོ་བྲང་དང་། ར་ས་གཙུག་ལག་ཁང་། སེ་འབྲས་དགེ་གསུམ་བཅས་
ཕྱག་མཆོད་བྱ་ཡུལ་ཡོད་ལུགས་སོགས་སྣ་ཚོགས་ཐོས་པས། ང་ཚོའི་ཕ་ཡུལ་གྱི་
གཞོན་ནུ་མ་ཚོའི་སེམས་པ་ལྷ་སར་མི་ཕྱོགས་མཁན་གཅིག་ཀྱང་མེད་ལ། ཆོས་
ལྡན་གྱི་ཞིང་ཁམས་དེར་འགྲོ་ཐུབ་པ་བྱུང་ན་མི་ཚེ་གཅིག་གི་བདེ་སྐྱིད་དང་
ཚོགས་བསགས་པར་རྩི་ཞིང་། ཆོས་ལྡན་གྱི་ཞིང་ཁམས་འདིར་གནས་མཇལ་
དུ་ཡོང་རྒྱུ་དེ་ནི་ཆོས་པ་ཞིག་གི་ངོས་ནས་བཤད་ན་ཚེ་འདིའི་འདུན་པ་ཆེ་ཤོས་
ཨཱ 224 ཉྩ
3.



རྩྭ་ཐང་གི་ཉིན་ཐོ།
ཤིག་རེད” ཅེས་སྨྲས།
ཨ་ཤེལ་བདེ་ཆེན་མཚོ་མོ་ཡང་རང་གི་ཕ་ཡུལ་གྱི་བུ་མོ་ཁ་ཤས་དང་མཉམ་
དུ་ལྷ་སར་གནས་མཇལ་དུ་འགྲོ་རྒྱུའི་གྲ་སྒྲིག་དུས་ཡུན་རིང་ཙམ་ཞིག་ལ་བྱས་
ཡོད་ངེས།
གཞོན་ནུ་མ་ཚོས་རང་རང་གི་ཁྱིམ་ནས་དངུལ་དང་། གཡུ་བྱུར་ལ་སོགས་
པའི་རྒྱན་ཆ་དང་། གྱོན་ཆས་ཉུང་ཤོས་རེ་དང་། རྩམ་པ་དང་མར་ལ་སོགས་པའི་
ལམ་རྒྱགས་ཐེག་ཚད་ཅིག་ཁྱེར་ནས་བྲག་ཕུག་ཅིག་ཏུ་སྦས། དེ་ལྟར་ཁོ་མོ་ཚོས་
གྲ་སྒྲིག་ཉིན་བཅུ་ཙམ་བྱས་རྗེས་ཀྱི་ཉིན་ཞིག་གི་ཐོ་རངས་ལ་བྱ་སྐད་དང་པོ་
བརྒྱབ་མ་ཐག་ཁོ་ཚོ་ཚང་མ་རང་རང་གི་ཁྱིམ་ལས་ཐོན་ཏེ་རྒྱུགས་རྣམས་ཁུར་
ཞིང་ལམ་དུ་ཆས། ཁོ་མོ་ཚོ་ལམ་ཐག་རིང་བོ་ཞིག་ལ་བསྐྱོད་རྗེས། ཨ་ཤེལ་བདེ་
ཆེན་མཚོ་མོས་ཕ་ཡུལ་ལ་ཕྱི་མིག་ཅིག་བལྟས་ཏེ་ཕ་ཡུལ་ལགས་ག་ལེར་བཞུགས།
ཕ་མ་སྤུན་མཆེད་རྣམས་ག་ལེར་བཞུགས་ཞེས་ཆིག་ལབ་བརྒྱབ་པ་དང་སྦྲགས་
རང་དབང་མེད་པར་མིག་ཆུ་བཞུར་བས་གཞོན་ནུ་མ་གཞན་དག་ཚོའི་མིག་
ལའང་ཆུ་ཞགས་འཁོར་བ་དང་མགྲིན་པ་བརྣངས།
དེ་ནས་ཁོ་མོ་ཚོ་ལྷ་སར་ཕྱོགས་ནས་སོང་། ལམ་བར་ནས་གནས་མཇལ་
པ་ཚོས་སྤུངས་པའི་རྡོ་དཀར་གྱི་ཕུང་བོ་མང་བོ་ཡོད་པ་དང་། བདེ་ཆེན་མཚོ་
མོས་རྡོ་དཀར་གྱི་ཕུང་བོ་ཞིག་གི་སྟེང་དུ་རྡོ་དཀར་ཁ་ཤས་བཞག་རྗེས་སོར་བཅུ་
སྙིང་ཁར་སྦྱར་ཏེ “ལྷ་སའི་ཇོ་བོའི་ཞལ་མཇལ་བར་ཤོག ཚེ་ཕྱི་མ་ལའང་དལ་
འབྱོར་གྱི་མི་ལུས་ཤིག་འཐོབ་པར་ཤོག” ཅེས་སྨོན་ལམ་རྒྱག་བཞིན་ཕྱག་གསུམ་
འཚལ། གཞོན་ནུ་མ་གཞན་དག་ཚོས་ཀྱང་ཕྱག་འཚལ་བར་མ་ཟད། སྨོན་ལམ་
ཡང་བརྒྱབ།
༔ 335 གླུ་



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ཁོ་མོ་ཚོ་ལམ་ཐག་ག་ཚོད་ཅིག་ལ་སོང་བ་མི་ཤེས་ཀྱང་སེམས་ལ་དཀའ་བ་
དང་། འཁྱགས་ལྟོགས་སོགས་ཀྱི་ཚོར་སྣང་གང་ཡང་མ་བྱུང་བ་ནི་དཀོན་མཆོག་
གསུམ་གྱི་བཀའ་དྲིན་ཡིན་རྒྱུ་རེད་སྙམ།
དེ་ནས་ཉིན་མོར་བྱེད་པ་ཆུ་ལྡན་ས་འཛིན་གྱི་ལྷུམས་སུ་ཞུགས་པ་དང་
ལྷན་དུ་ས་གཞི་སྨག་རུམ་གྱིས་བཅོམ་ཞིང་། ཁོ་མོ་ཚོ་ཡང་རུབ་རུབ་བྱས་ཏེ་རྫ་རི་
ཞིག་གི་འགྲམ་དུ་ཉལ་ནས་བསྡད། ལྷ་སར་ནམ་ཞིག་ལ་སླེབས་མིན་དང་ཁྱིམ་
ལས་བྲལ་བའི་གནས་ཚུལ་སོགས་ཡིད་ལ་དྲན་ནས་གཞོན་ནུ་མ་ཚོའི་སེམས་ལ་
འཇིགས་སྣང་དང་བློ་མི་བདེ་བ་བྱུང་།
མཚན་མོའི་ས་གཞི་ནི་ཁ་ཁུ་སིམ་ཞིང་སྒྲ་ཙམ་ཡང་ཐོས་རྒྱུ་མི་འདུག
ཀུན་གསལ་བུ་མོའི་བཞིན་རས་ལ་དཀར་གསལ་གྱི་ཟླ་འོད་མག་མོག་ཅིག་
ཕོག་པ་དང༌། སྐར་མའི་ཚོགས་ནི་ཡེ་ཤེས་ཀྱི་སྤྱན་དང་འདྲ་བར་ཁོ་མོ་ཚོའི་
སྐྱིད་སྡུག་ལ་གཟིགས་ཡོད་པ་ལྟར་སྣང་། བདེ་ཆེན་མཚོ་མོས་ནམ་མཁའི་སྐར་
མ་བགྲང་བཞིན་གཉིད་དུ་ཡུར། མཚན་མོ་དེའི་རྨི་ལམ་ནི་ཁོ་མོའི་ཚེ་འདིའི་རྨི་
ལམ་ལེགས་ཤོས་ཡིན། རྨི་ལམ་ལས་ཁོ་མོ་ཐང་དཀར་རྒོད་པོ་ཞིག་ལ་བཞོན་ནས་
ལྷ་སའི་མཁའ་དབྱིངས་སུ་ལྡིང་བཞིན་ཕོ་བྲང་པོ་ཏ་ལའི་ནང་དུ་སླེབས་པ་དང་
རང་གི་ཨ་མའང་དེར་འདུག་པ་སོགས་རྨིས། །
ཞོགས་པའི་ཉི་འོད་གཞོན་ནུ་མི་ཚོའི་ལུས་ལ་འཕྲོས་ཤིང་། གཞུང་ལམ་གྱི་
ངོས་ནས་རླངས་འཁོར་གྱི་དུང་སྒྲ་ཞིག་བསྒྲགས་པས་བདེ་ཆེན་མཚོ་མོ་རྨི་ལམ་
ལས་བཞེངས་ནས་རླངས་འཁོར་འགོག་ཏུ་སོང་། །
· ལྷ་སར་སླེབས་ནས་གང་ཙམ་ཞིག་སོང་རྗེས་འཚོ་བའི་དོན་དུ་ཨར་པོར་
སྐྱོད་དགོས་བྱུང་། ཁོ་མོ་ལས་ཀར་ཧུར་བརྩོན་ཆེ་ཞིང་ཞིབ་ཚགས་ལྡན་པ་དང་།
རི338
， །



རྩྭ་ཐང་གི་ཉིན་ཐོ། ཉིན་
སྐད་ཆ་ཉུང་ལ་རང་འགུལ་ཡོད་པས་ཨར་པོར་འགྲོ་སྐབས་ལས་རོགས་དང་། རྡོ་
བཟོ་ཆེན་མོ། དབུ་ཆུང་སོགས་ཀྱིས་ཁོ་མོ་ལག་གཡོག་ཏུ་ཉར་རྒྱུར་ཧ་ཅང་དགའ་
བོ་བྱེད་ཀི་ཡོད། ལྷག་པར་དུ་ཞལ་དཔོན་དབྱངས་ཅན་ལགས་ཀྱིས་ཁོ་མོར་ཧ་
ཅང་དགའ་བོ་བྱས་ནས་ཨ་ཤེལ་འདི་ནི་གཞན་དང་མི་འདྲ་བར་ལས་ཀར་ཧུར་
བརྩོན་བྱེད་མཁན་ཞིག་ཡིན་པས་ཕོ་ཁྱོ་ག་ང་ཡིན་ཟེར་མཁན་ཞིག་གིས་ཀྱང་
འགྲན་ཟླར་མི་འོངས་ཞེས་རྟག་ཏུ་བསྟོད་བསྔགས་བྱེད་ཀྱིན་འདུག
ཞལ་དཔོན་དབྱངས་ཅན་ལགས་ནི་ཁ་ཚ་ལ་སེམས་བཟང་བ་དང་གཞན་
ལ་རོགས་རམ་བྱེད་རྒྱུར་ཤིན་ཏུ་དགའ་བོ་བྱེད་མཁན་ཞིག་ཡིན། ཁོས་ལོ་ན་
ཆུང་ཞིང་སྤྱང་གྲུང་ལྡན་པའི་བུ་མོ་འདི་འདྲ་ཞིག་རྟག་པར་ཨར་པོ་བའི་ལག་
གཡོག་བྱས་ནས་བསྡད་ན་ཤིན་ཏུ་ཕངས་པོ་རེད་སྙམ་ནས་ཉིན་ཞིག་ལས་ཀ་ལས་
སྐབས “ ཨ་ཤེལ། ང་ཚོའི་སྒོ་རའི་ནང་དུ་ཁྱེད་ཚོ་ཁམས་ཀྱི་བླ་མ་ཞིག་ཕེབས་
འདུག་ཀྱང་། གནས་ཚང་ལ་རྒན་མོ་ཞིག་ལས་མེད་པས་གནས་སྐབས་ལྟོ་ལས་
དང་གད་ཕྱིས་བྱེད་མཁན་ཞིག་དགོས་ཟེར་གྱི་འདུག ཨ་ཤེལ་རང་ལག་པ་གཙང་
ལ་ལས་ཀ་ཡང་ཧུར་པོ་ཡོད་པས་དེའི་སར་གནས་སྐབས་ཞབས་གཡོག་པར་ཕྱིན་
ན་ག་འདྲ་འདུག གཅིག་ནས་ལས་ཀ་ཡང་བས་གཟུགས་པོ་ལྷོད་ཙམ་ཡོང་བ་
དང་། གཉིས་ནས་གནས་ཚང་ཨ་མས་བླ་མ་དེ་བླ་ཆེན་ཞིག་རེད་ཟེར་གྱི་འདུག་
པས་ཁྱོད་ཀྱིས་ཞབས་ཞུ་ཡག་པོ་ཞིག་ཞུ་ཐུབ་པ་བྱུང་ན་རང་གི་ཚེ་འདིའི་ལས་
སྒྲིབ་དག་པར་མ་ཟད། ཚེ་ཕྱི་མར་ཡང་ཕན་ངེས་རེད། དེའི་ཐད་ལ་ཁྱོད་ཀྱིས་
བསམ་བློ་ཡག་པོ་ཞིག་བཏང་རྗེས་ང་ལ་ལན་བྱིན་ན་ཆོག” ཅེས་བཤད། ཨ་
ཤེལ་བདེ་ཆེན་མཚོ་མོ་ནི་ཆོས་ལ་དད་པ་རྣམ་དག་བྱེད་མཁན་ཞིག་ཡིན་པས།
ཚེ་འདི་ཕྱི་གཉིས་ཀར་ཕན་ཞེས་པའི་གཏམ་དེ་ཐོས་མ་ཐག་བསམ་བློ་ཅི་ཡང་
337 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མི་གཏོང་བར་ལམ་སང་ “ཞལ་དཔོན་དབྱངས་ཅན་ལགས། ང་གནས་སྐབས་
བླ་མ་དེར་ཞབས་ཕྱི་ཞུ་བར་སོང་ཆོག ཁྱེད་ཀྱིས་དོ་ནུབ་ང་རང་ཁོང་གི་སར་སྐྱེལ་
རོགས་གནོངས” ཞེས་བཤད།
དེ་ནས་ལས་མཚམས་བཞག་རྗེས་ཞལ་དཔོན་དབྱངས་ཅན་ལགས་དང་
ཨ་ཤེལ་གཉིས་ཀྱིས་སྲང་ལམ་ཆུང་ཆུང་ཞིག་བརྒྱུད་དེ་སྒོ་ར་ཆེན་པོ་ཞིག་གི་ནང་
དུ་སླེབས་པ་དང་ཞལ་དཔོན་ལགས་ཀྱིས “ཨ་ཤེལ། སྔོན་དུ་ངེད་ཚང་ལ་ཕྱིན་
ནས་དགོང་ཟས་རེག་རྗེས་ཕྱིན་ན་འགྲིག བླ་མ་དེའང་ང་ཚོའི་སྒོ་ར་འདིའི་ནང་
དུ་བཞུགས་ཡོད་པས་བྲེལ་བ་བྱེད་དགོས་དོན་མེད” ཅེས་བཤད་དེ་ཨམ་ཕྲག་
ནས་ལྡེ་མིག་འོད་ཐིང་ཐིང་ཞིག་བཏོན་ནས་ཁང་བའི་སྒོ་ཕྱེ། ཞལ་དཔོན་ལགས་
ཀྱི་ཁང་བ་ནི་ལྷ་སའི་གནའ་བོའི་ཁང་རྙིང་ཞིག་ཡིན་པས་དཀར་ཆ་དེ་ཙམ་མེད་
ལ་སྒོ་དང་དྲ་མིག་སོགས་ཀྱང་དམའ་མོ་ཞིག་རེད། འོན་ཀྱང་ཁང་ཆུང་ནང་གི་
ཅ་ལག་རྣམས་བསྒྲིགས་པ་ལེགས་པས་ཕར་བལྟས་ན་ཧ་ཅང་གཙང་མ་ཞིག་རེད།
ཞལ་དཔོན་ལགས་ཀྱིས་རག་གི་དུང་ཕན་རྙིང་བ་ཞིག་གི་ནང་དུ་ཆུ་འཁྱགས་
སྐྱོགས་དོ་བླུགས་ནས “ཨ་ཤེལ། སྔོན་ལ་གདོང་དང་ལག་པ་གཙང་མར་ཁྲུས།
ངས་ལམ་སང་མེ་ཁ་གསོས་ཆོག” ཅེས་བཤད་པ་དང་སྦྲགས་ཀ་བའི་སྟེང་ནས་
ལག་ཕྱིས་སྔོ་ཁྲ་ཞིག་བླངས་ཏེ་ཨ་ཤེལ་ལ་སྤྲད།
ཨ་ཤེལ་བདེ་ཆེན་མཚོ་མོས་ཁ་ལག་བཀྲུས་རྗེས་ཤ་གཏུབས་པ་དང་། ཞལ་
དཔོན་ལགས་ཀྱིས་ཀྱང་ལག་པ་གཙང་མར་བཀྲུས་ཏེ་གྲོ་ཕྱེ་བརྫིས། སྐབས་དེ་དང་
བསྟུན་ནས། ཞལ་དཔོན་ལགས་ཀྱིས་ཨ་ཤེལ་ལ་ཁ་ཏ་བསླབ་བྱ་མི་ཉུང་བ་ཞིག་
བྱས། ཁོ་གཉིས་ཀྱིས་དགོང་ཟས་ཟོས་ཚར་རྗེས་སྒོ་ལ་ལྕགས་ཟྭ་བརྒྱབ་སྟེ་ཁྱིམ་
མཚེས་རྒན་མོ་ཚང་ལ་སོང་།
» 339



རྩྭ་ཐང་གི་ཉིན་ཐོ། རྒྱུན་
ཞལ་དཔོན་ལགས་ཁྱིམ་དུ་ཡར་འཛུལ་ནས “འོ། བཞུགས་འདུག” ཟེར་
བཞིན་ཡར་སོང་བ་དང་ཨ་ཤེལ་ཡང་ཞལ་དཔོན་ལགས་ཀྱི་རྗེས་འབྲངས་ནས་
སོང་། རྒན་མོས “སུ་ཡིན། ཡར་ཕེབས” ཞེས་བཤད་དེ་མུ་མཐུད་ནས་རང་གི་
ཕོར་བའི་ནང་གི་ཇ་འཐུང་བཞིན་བསྡད། ཞལ་དཔོན་དབྱངས་ཅན་ལགས་
ཀྱིས “ཨ་མ་ལགས། ཁྱེད་རང་གིས་བཀའ་མངགས་གནང་བ་ལྟར་ལས་ཀ་བྱེད་
མཁན་སྨན་ཤར་ཞིག་ཁྲིད་ཡོང་ཡོད” ཅེས་བཤད་དེ་ཨ་ཤེལ་བདེ་ཆེན་མཚོ་མོར་
ལྟ་ཙམ་ཞིག་བྱས། རྒན་མོས་སུག་བཞི་ས་ལ་བཙུགས་ནས་དལ་མོར་ཡར་ལངས་
ཏེ་ཨ་ཤེལ་གྱི་མགོ་ནས་མཇུག་བར་དུ་ཞིབ་བལྟ་ཞིག་བྱས་རྗེས་ཡིད་ཚིམ་པའི་
ངང་མགོ་བོ་ལྕོག་ལྕོག་བྱེད་བཞིན “ཐུགས་རྗེ་ཆེ། ཐུགས་རྗེ་ཆེ” ཟེར་བཞིན་
ཨ་ཤེལ་ལ “མིང་ལ་ཅི་ཟེར། གནས་ཚང་གང་དུ་ཡོད” ཅེས་དྲིས་པར། ཨ་ཤེལ་
གྱིས “ངའི་མིང་ལ་བདེ་ཆེན་མཚོ་མོ་ཟེར། གནས་ཚང་ཁྲོམ་གཟིགས་ཁང་ཨུ་
ཡོན་ལྷན་ཁང་ཁོངས་ཀྱི་དཔལ་རོགས་ཁང་གསར་ན་ཡོད” ཅེས་ལན་བཏབ་པ་
དང་སྦྲགས་ཕར་ལྟ་ཚུར་ལྟ་བྱེད་སྐབས། ཁང་བ་དེ་སྒོ་དམའ་ལ་ཁང་བའི་ནང་
དཀར་ཆ་ཞན་པ་དང་རྒྱ་ཆུང་བའི་མདོ་སྦུག་གཉིས་ཡོད་པ་དེའི་ནང་གི་གདན་
ཅོག་དང་། ཚ་སྒམ། མཆོད་བཤམས་སོགས་རྒྱུ་སྤུས་དག་པོ་ཡོད་རུང་ཡུན་རིང་
ཕྱི་བདར་བྱེད་མཁན་མེད་སྟབས་ཐལ་རྡུལ་གྱིས་ཁེངས་ཡོད་པ་དང་། མཆོད་
བཤམས་ཆུང་ཆུང་དེའི་མདུན་དུ་མཆོད་པ་བཤམས་ཤིང་མཆོད་མེ་ཞིག་ཀྱང་
བཞག་འདུག མར་མེའི་འོད་དང་གློག་ཞུའི་འོད་དམར་ཧང་ངེ་ཡོད་པའི་འོག་
གི་འབོལ་གདན་གྱི་སྟེང་དུ་གཟུགས་སྟོབས་ཆེ་ལ་ཤ་རྒྱགས་པའི་སྐྱེས་པ་ཞིག་
སྐྱིལ་ཀྲུང་བྱས་ནས་བསྡད་ཡོད་ལ། དེའི་འགྲམ་དུ་ཤ་རིད་ལ་ནག་ཅིང་གདོང་ལ་
གཉེར་མའི་བང་རིམ་བརྩེགས་པའི་རྒན་མོ་ཞིག་ཙོག་པུར་བསྡད་དེ་ཇ་འཐུང་
ཎྞཾ 339 ༄༅



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
བཞིན་ཡོད།
རྒན་མོས “དེ་འདྲ་ཡིན་ན་ཡག་པོ་བྱུང་སོང་། ནང་ལས་གཙོ་བོ་སྔ་
དགོང་གཉིས་སུ་བྱེད་དགོས་པས་ཁྱེད་རང་སང་ཉིན་གནས་ཚང་ནས་ཚུར་སྤོར་
ཤོག” ཅེས་བཤད།
ཁོ་ཚོས་ཕན་ཚུན་གཏམ་གླེང་བྱེད་སྐབས་སྐྱེས་པ་དེས་ཁོ་གསུམ་པོར་
གཅིག་བལྟས་ཏེ་རྒན་མོར་ཡི་རང་བའི་མིག་མདའ་ཞིག་འཕངས།
བདེ་ཆེན་མཚོ་མོ་དེ་གར་སླེབས་པ་དང་ཉིན་ལྟར་ལས་ཀ་རྣམས་མགོ་
མཇུག་ཡོད་པ་དང་གོ་རིམ་ལྡན་པའི་ངང་ནས་སྒྲུབ་མགོ་ཚུགས། ཟླ་གཉིས་ཙམ་
སོང་བའི་ཉིན་ཞིག་ཁོ་མོས་རྣམ་ཀུན་ལྟར་ཁང་བའི་ནང་ཕྱག་བདར་གཙང་མར་
བྱས་རྗེས་ཡོན་ཆབ་འབུལ་གྲབས་བྱེད་སྐབས། བླ་མ་དེས་ཁོ་མོར་ཞིབ་ལྟ་ཞིག་
བྱས་ཏེ “བུ་མོ་བདེ་ཆེན་མཚོ་མོ། འདིར་ཤོག་དང” ཞེས་གསུངས་པས་ཨ་ཤེལ་
གུས་ཞབས་དང་ལྡན་པའི་ངང་ཁོའི་འགྲམ་དུ་སོང་། བླ་མས “ཁྱོད་ཀྱིས་འདིར་
ཏོག་ཙམ་ངལ་གསོས། ནང་གི་ལས་ཀ་ག་ཚོད་བྱས་ཀྱང་ཚར་རྒྱུ་མེད” ཟེར་
བས་ཨ་ཤེལ་གྱིས་ཀྱང་བླ་མའི་མདུན་དུ་ཙོག་པུར་བསྡད། བླ་མས་གློ་བུར་དུ་ཨ་
ཤེལ་གྱི་སྐེ་ལ་བཏགས་པའི་བོད་གཡུ་དེ་མཐོང་བ་དང་ཕྱག་བརྐྱངས་ནས་གཡུ་
ཚུར་འཐེན་ཏེ “བོད་གཡུ་འདི་དེ་འདྲའི་མདོག་ཡག་པ་ལ་ཨང་། ཁྱོད་ཀྱི་སྐེ་ལ་
བཏགས་ནས་དུས་ཡུན་རིང་བོ་སོང་བ་འདྲ” ཞེས་སྨྲས་པར། བདེ་ཆེན་མཚོ་
མོས “དེ་རང་རེད། གཡུ་འདི་ང་ཆུང་དུས་ནས་བཏགས་ཏེ་ད་ལྟའི་བར་དུ་ལུས་
དང་བྲལ་མ་མྱོང་། འདི་ནི་ཨ་མས་ངའི་རྨོ་བོ་དམ་པའི་བླ་གཡུ་རེད་ཟེར་གྱི་
འདུག” ཅེས་ལན་འདེབས་སྐབས། བླ་མས་མཆིལ་མ་མིད་བཞིན་པར་རང་གི་
ལག་གཉིས་པོས་ཨ་ཤེལ་བདེ་ཆེན་མཚོ་མོའི་འགྲམ་པ་གཉིས་ནས་བཙིར་ཞིང་
% 34O ཨེ



རྩྭ་ཐང་གི་ཉིན་ཐོ། ཧ
འཐེན་ཏེ་རང་ཉིད་ཀྱི་གཉེར་རིས་ཤར་ཤུར་ཡོད་པའི་ཐོད་པ་ཁོ་མོའི་དཔྲལ་
བར་གང་འཚམས་ཤིག་གཏུགས་རྗེས “ཁྱོད་ལོ་ན་ཆུང་ཆུང་འདི་འདྲ་ཞིག་
ས་ཐག་རིང་བོ་ནས་ལྷ་སར་ཡོང་བས་སྙིང་རྗེ། རྗེས་སུ་ལས་ཀ་མང་བོ་བྱེད་མི་
དགོས” ཞེས་གསུངས། སྐབས་དེར་ཨ་ཤེལ་བདེ་ཆེན་མཚོ་མོའི་ལུས་ཀྱི་བ་སྤུ་
ཡོངས་རྫོགས་གཟེངས་ནས་ལང་ལོང་དུ་གཡོ་བ་དང་། རྐང་བའི་རྟིང་ཀ་ནས་
སྙིང་ཁའི་བར་ཚ་བེར་བེར་བྱས་ཏེ་གློག་གིས་བརྒྱབ་པ་ལྟར་གྱུར། དེ་ནི་བླ་
མའི་དབུ་ཐོད་ཐོབ་པས་བསོད་ནམས་འཕེལ་བ་དང་། ཡང་ན་ཚེ་སྔོན་ཚོགས་
མ་བསགས་པ་ལས་ཚེ་འདིར་ལས་ངན་གྱི་སྡིག་ཉེས་བསགས་པ་གང་ཡིན་མི་
རྟོགས་པར་ཡ་མཚན་ཆེ་ལ་བཤད་མི་ཤེས་པའི་ཚོར་སྣང་ཞིག་བྱུང་སྟེ། རང་གི་
མདུན་དུ་ཡོད་པའི་སྐྱེས་པ་དེས་རང་ལ་སྐད་ཆ་ཅི་ཞིག་བཤད་པའང་གསལ་བོ་
གོ་མ་བྱུང་། སྐྱེས་པ་དེས་ཁོ་མོར “བདེ་ཆེན་མཚོ་མོ། ངའི་མིང་ལ་རྒྱལ་མཚན་
ཟེར། ཁྱོད་ཀྱིས་དེ་རིང་ནས་བཟུང་ང་ལ་རིན་པོ་ཆེ་ཞེས་མ་འབོད། ངའི་མིང་
ནས་བོས་ན་འགྲིག” ཅེས་སྨྲས།
སྐབས་དེར་བདེ་ཆེན་མཚོ་མོ་གཉིད་ལས་སད་པ་ལྟར་གྱུར་ཏེ་ལམ་སང་
རང་གི་སྐེ་ནས་བོད་གཡུ་ཆེན་པོ་དེ་བླངས་ཏེ་བླ་མར་འབུལ་བཞིན “རིན་པོ་
ཆེ་ལགས། གཡུ་འདི་ཁྱེད་ཀྱིས་བཞེས་ནས་ངའི་རྨོ་བོ་དམ་པའི་རྣམ་ཤེས་དང་།
ང་རང་གི་འདི་ཕྱི་གཉིས་ཀའི་ལས་སྒྲིབ་འདག་པ་དང་། ཚེ་འདིར་ཕ་མའི་དྲིན་
ལན་འཇལ་ཐུབ་པ་བཅས་ཡོང་བའི་སྐྱབས་འཇུག་གནང་རོགས” ཞེས་བཤད།
རྒྱལ་མཚན་གྱིས་འཆི་མེད་གྲོང་གི་སྲས་མོ་ལྟར་མཛེས་པའི་བདེ་ཆེན་མཚོ་
མོའི་ཁ་འབྲས་མིག་གིས་ལོངས་སུ་སྤྱོད་བཞིན་གལ་ཏེ་ངས་གཡུ་འདི་མ་བླངས་
ན་ཁོ་མོའི་དད་སྨོན་དང་ཡིད་ཆེས་ལ་ཕོག་ཐུག་གཏོང་ངེས་པས། དེ་ལས་ད་ལྟ་
སྒྱུ 34
ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གཡུ་ཚུར་བླངས་ན་ལེགས་བསམས་ཏེ་རང་གི་ལག་པ་ཆེན་པོ་གཉིས་ཀྱིས་བདེ་
ཆེན་མཚོ་མོའི་གཡུ་དང་ལག་པ་གཉིས་ཆབས་ཅིག་ཏུ་དམ་པོར་བཟུང་ནས་
ཡུན་རིང་བསྡད།
དེ་ནས་བཟུང་གནས་ཚང་གི་ཨ་མ་རྒན་མོ་ཇོ་བོ་ལ་སྐོར་བར་སོང་རྗེས་
རྒྱལ་མཚན་གྱིས་བདེ་ཆེན་མཚོ་མོ་རང་གི་འགྲམ་དུ་ཉར་ནས་སྔར་སོང་ད་རྒྱུས་
དང༌། ཚེ་འདི་དང་ཕྱི་མ། ལས་དང་རྒྱུ་འབྲས་སོགས་སྣ་ཚོགས་བཤད་དེ་བདེ་
ཆེན་མཚོ་མོའི་ལག་པར་རེག་གང་ཐུབ་ཅི་ཐུབ་བྱེད་ཅིང་། ཟླ་ཕྱེད་ཙམ་སོང་བའི་
ཉིན་ཞིག་བདེ་ཆེན་མཚོ་མོས་ཐབ་ཚང་གི་སྒེའུ་ཁུང་ཆུང་ཆུང་དེའི་འགྲམ་དུ་
སྟོད་ཧྲེངས་ཕུད་དེ་སྐྲ་འཁྲུད་གྲབས་བྱེད་སྐབས་རྒྱལ་མཚན་གདན་ལས་བཞེངས་
ཏེ་ཕྱིར་ཐོན་ཡོང་བ་དང་ཕྲད་པས། རྒྱལ་མཚན་གྱིས་དཀར་ལ་འཇམ་ཤ་དོད་
པ་དང་རབ་ཏུ་རྒྱས་པའི་ནུ་འབུར་ལ་སོགས་ལང་ཚོས་ཡོངས་སུ་ཕྱུག་པའི་བདེ་
ཆེན་མཚོ་མོའི་སྟོད་ཁོག་མཐོང་མ་ཉིད་གོམ་པ་སྤོ་མཚམས་བཞག་སྟེ་འབུར་དུ་
དོད་པའི་མིག་ཟུང་ཆེན་པོ་གཉིས་ཆེས་ཆེར་གདངས། ལག་གཉིས་ཀྱིས་རང་གི་
གོས་ནས་ཤུགས་གང་ཡོད་ཀྱིས་འཐེན་པ་དང་སྦྲགས་ཁ་ནས “གཤིན་པོ་ཡར་
འདྲེན་བྱེད་རན་སོང་” ཞེས་བཤད་བཞིན་རང་དབང་མེད་པར་བདེ་ཆེན་མཚོ་
མོར་འཁྱུད་དེ་སྨྱོ་བ་ལྟར་མཆུ་སྒྲོས་གང་སར་བསྣུན། །
དེ་ནས་བཟུང་བདེ་ཆེན་མཚོ་མོས་རང་གིས་ཚེ་སྔོན་ཚོགས་མ་བསགས་
པའི་དབང་གིས་ཚེ་འདིར་སྡིག་ཉེས་ཆེན་པོ་བསགས་ཏེ་བླ་མ་བརྗོད་སོང་
བསམས་ནས་སེམས་སྡུག་གིས་མནར་ཞིང་ཉིན་མཚན་མེད་པར་མཐོལ་
བཤགས་བྱེད་ཀྱིན་ཡོད། འོན་ཀྱང་རྒྱལ་མཚན་གྱིས་རྟག་ཏུ་བདེ་ཆེན་མཚོ་མོར་
ཁ་མཁས་གཏམ་སྙན་བཤད་དེ་ཐབས་བརྒྱ་ཇུས་སྟོང་གིས་ཁོ་མོའི་ལང་ཚོ་ལོངས་
བསs
རྒྱུ 342 ཉྩ



རྩྭ་ཐང་གི་ཉིན་ཐོ། སྐུ་
སུ་སྤྱོད་གང་ཐུབ་བྱས།
བདེ་ཆེན་མཚོ་མོས “སྐྱེས་དམན་ང་ནི་ཇི་འདྲའི་ལས་མ་དག་པ་ཞིག་རེད་
ཨང་། འཇིག་རྟེན་འདིའི་སྟེང་གི་སྐྱེས་པ་ཁྲི་སྟོང་མང་བོ་བཞག་སྟེ། ཁྱེད་ལྟ་བུའི་
སྐྱེས་བུ་དམ་པ་ཞིག་བརྗོད་སོང་བས། ཚེ་ཕྱི་མར་དམྱལ་བ་རྡོ་རྗེ་གདན་དུ་ལྷུང་རྒྱུ་
ལས་འོས་མེད”ཅེས་འགྱོད་སེམས་དྲག་པོ་སྐྱེས་པའི་གཏམ་རྒྱལ་མཚན་ལ་བཤད་
པར། རྒྱལ་མཚན་གྱིས “འདི་ནི་ལས་དག་མིན་གྱི་བྱ་བ་ཞིག་གཏན་ནས་མ་རེད།
ཁྱོད་ཀྱི་བསོད་ནམས་ཀྱི་གཟི་བརྗིད་ཀྱིས་ང་མནན་པ་རེད། ཚེ་ཕྱི་མར་ཁྱོད་ལ་
སྐྱེ་ཕོ་ལུས་ཤིག་ཐོབ་ངེས་ཡིན། སྔོན་བྱོན་ཚད་ལྡན་བླ་མ་མང་བོ་ཞིག་གིས་ཀྱང་
རིག་མ་བཞེས་མྱོང་བས་ཁྱོད་ཀྱང་མཚན་དང་དཔེ་བྱད་བཟང་བར་མཐོང་ནས་
ངའི་རིག་མར་བླངས་པ་ཞིག་ཡིན། དེའང་རིག་འཛིན་ཚངས་དབྱངས་རྒྱ་མཚོས།
“འཆལ་པོ་རྒྱུག་གིས་མ་གསུངས། །རང་ལ་དགོས་པ་བཞིན་དུ། །གཞན་ལ་
དགོས་ཀྱི་ཡོད་འགྲོ” ཞེས་པ་ལྟར་བྱང་ཆུབ་སེམས་དཔའི་མཛད་པ་ནི་གསང་བ་
བསམ་གྱིས་མི་ཁྱབ་པ་ཞིག་ཡིན་པས་ཕལ་བས་རྟོགས་ག་ལ་ཐུབ” ཅེས་སྨྲས།
“ང་མགྱོགས་པོར་ཕ་ཡུལ་དུ་དགོན་པ་ཉམས་གསོ་བྱེད་པར་འགྲོ་
དགོས་ཡོད” ཅེས་སྐྱེས་པ་དེས་ཀྱང་དེ་ལྟར་བཤད། ཨ་ཤེལ་བདེ་ཆེན་མཚོ་མོས་
ལུས་འཁུམས་ཤིང་ལན་ཅི་ཡང་མ་བཏབ། གནས་ཚུལ་དེ་འདྲ་ཞིག་འབྱུང་རྒྱུ་
ནི་ཁོ་མོས་ཡིད་ཀྱི་ཟུར་ལའང་ཤར་མྱོང་མེད། ད་ཆ་མངལ་ཡང་སྦྲུམ་ཡོད་པས་
ཇི་ལྟར་བྱ། །
“ད་ང་འགྲོ་གི་ཡིན” ཞེས་སྐྱེས་པ་དེས་ཐེངས་གཉིས་བཤད་པ་ན། ཨ་
ཤེལ་གྱིས་གཞི་ནས་སྐད་འདར་འདར་གྱིས “ཁྱེད་ཕེབས་ཤིག” ཅེས་ལན་བཏབ།
སྐབས་དེར་རྒྱལ་མཚན་ཕྱིར་འཁོར་ཏེ་ཨ་ཤེལ་གྱི་གདོང་ལ་ཧུར་རེ་བལྟས་ཏེ “ཕུ་
རྩྭ 343 ཉྩ



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
གུ་ལ་ང་རང་བདག་པོ་རྒྱག་ཏུ་ཡོང་གི་ཡིན” ཞེས་བཤད་བཞིན་ལག་པ་གཉིས་
བརྐྱངས་ནས་ཨ་ཤེལ་པང་དུ་འཐེན། དེས་སེམས་དང་བྱ་སྤྱོད་ཐ་དད་ཀྱི་བཅོས་
མའི་རྣམ་འགྱུར་སྟོན་བཞིན་སེར་ལ་ཆེ་བའི་སོ་ཕྱིར་མངོན་ཞིང་མཐུག་ལ་སྨུག་
པའི་མཆུ་སྒྲོས་བདེ་ཆེན་མཚོ་མོའི་གདོང་ལ་གང་བྱུང་གིས་བསྣུན་པས་བདེ་
ཆེན་མཚོ་མོའི་བཞིན་ལ་སྣ་ཐ་འགོས་པར་གྱུར།
བདེ་ཆེན་མཚོ་མོས་ཁོ་ལ་ཁ་ཡ་ཙམ་ཡང་མི་བྱེད་པར་ཁུ་སིམ་མེར་བསྡད།
ཡང་རྒྱལ་མཚན་གྱིས “ང་ཕ་ཡུལ་དུ་ལོག་ནས་དགོན་པ་ཉམས་གསོ་དང་ཕ་
མ་གཉིས་ལ་ཐུག་ཙམ་བྱེད་དགོས་ཡོད། དེ་བཞིན་ད་དུང་སྒོ་ཕྱུགས་རྣམས་ཀྱང་
བཀོད་སྒྲིག་བྱེད་དུ་འགྲོ་དགོས” ཞེས་བཤད། ཨ་ཤེལ་གྱིས་བརྩེ་དུངས་ཀྱི་སྣང་
ཚུལ་ཕྲན་ཙམ་ཡང་མེད་པར “ཁྱེད་རང་ཕེབས་རྐྱང་གྱིས” ཟེར།
རྒྱལ་མཚན་གྱིས “ད་ཆ་ཁྱོད་ལ་གཟུགས་པོ་ཡོད་པས་ང་ལ་ཁ་ཡ་ཙམ་
ཡང་མི་བྱེད” ཞེས་ཕྱིར་ཐོན་སྐབས། ཁོ་མོས་གློ་བུར་དུ་རྒྱལ་མཚན་གྱི་རྒྱབ་
ཕྱོགས་ནས “ཁྱེད་རྗེས་སུ་ཕྱིར་ལྷ་སར་ཕེབས་སམ་ ཞེས་སྨྲས། རྒྱལ་མཚན་གྱི་
མུན་ནག་གི་ཁྲོད་ནས “ཁྱོད་ཀྱིས་ང་ལ་ད་དུང་ཡིད་མི་ཆེས་སམ” ཞེས་གཏམ་
ལན་གསལ་ལ་མི་གསལ་བ་ཞིག་བསློགས།
ད་ནི་ཁོ་མོའི་རྣམ་ཀུན་གྱི་དཀར་ལ་དམར་བའི་བྱད་བཞིན་དེའང་སེར་
སྐྱར་གྱུར་པ་དང་གསོན་ཉམས་ལྡན་པའི་མིག་གཉིས་པོའང་འོད་མདངས་མེད་
པ་ལྟར་གྱུར། སྐབས་དེར་མངལ་དུ་ཡོད་པའི་ཕྲུ་གུ་འགུལ་ཙམ་བྱས་པ་དང་ཨ་
ཤེལ་བདེ་ཆེན་མཚོ་མོས་རང་དབང་མེད་པར་ཁོས་ང་ལ་བཞག་པ་ནི་མངལ་དུ་
ཆགས་པའི་གྲོད་ཁོག་གང་པོ་འདི་རེད་བསམ་བཞིན་གདུང་བའི་མཆི་མ་ཕྲེང་
ཐག་ཆད་པ་ལྟར་མར་ཟགས།
ཎྞཾ 344 ཉྩ



རྩྭ་ཐང་གི་ཉིན་ཐོ།
ཨ་ཤེལ་བདེ་ཆེན་མཚོ་མོའི་དད་སྨོན་བྱ་ཡུལ་དང་བློ་གཏད་བཅོལ་ཡུལ།
དེས་རང་གཅིག་པུ་རྡོ་བཞིན་བསྐྱུར་ནས་སོང་བས་ཁོ་མོའི་འདུན་པ་ཡོད་ཚད་
ཀྱང་ཁོ་དང་མཉམ་དུ་བུད་སོང་། མོས་ཉིན་ལྟར་སེམས་གཏིང་ནས་རྒྱལ་མཚན་
མགྱོགས་མྱུར་ངང་རང་གི་གམ་དུ་ཡོང་རྒྱུ་སྨོན་ལམ་འདེབས་པ་དང་། ཉིན་ཟླ་
ཞག་གྲངས་དུ་མ་དང་མིག་ཆུ་མ་རྫོགས་བར་དུ་རང་སེམས་རང་གིས་གཅུན་ཏེ་
རེ་སྒུག་བྱས། ཨ་ཤེལ་གྱི་བསམ་པར་ནམ་ཞིག་རྒྱལ་མཚན་གློ་བུར་དུ་ཕྱིར་སླེབས་
ཡོང་ན་ཅི་མ་རུང་། ཁོང་ནམ་ཞིག་ངེད་མ་བུ་གཉིས་བསུ་བར་ཡོང་ངེས་རེད་
བསམས། འོན་ཀྱང་དུས་ཀྱི་འཁོར་ལོ་ནི་དལ་འགྲོའི་རྒྱུན་དང་འདྲ་བར་རྒྱུན་
ཆད་མེད་པར་མདུན་ཕྱོགས་སུ་བཞུད་ནའང་། བདེ་ཆེན་མཚོ་མོས་རྒྱལ་མཚན་
ལ་ཇི་ལྟར་བསྒུགས་རུང་ཁོའི་གྲིབ་མ་ཙམ་ཡང་མཐོང་རྒྱུ་མེད་ལ་ཐ་ན་འཕྲིན་
ཡིག་གཅིག་ཀྱང་རིག་རྒྱུ་མ་བྱུང་། །
དེ་ལྟར་དཔྱིད་ཀ་ཚར་བ་དང་། ཆར་ལྡན་གྱིས་དུས་ཀྱང་རིམ་གྱིས་ཟད་
ལ་འབྲས་ལྡན་དུས་ཀྱི་གྲང་རླུང་གིས་དགུན་ཁ་བསུས་པས། གནམ་གཤིས་ཀྱང་
རིམ་གྱིས་འགྱུར། ཨ་ཤེལ་བདེ་ཆེན་མཚོ་མོའི་གཟུགས་པོའང་ཉིན་རེ་བཞིན་
ཇེ་ལྕི་རུ་སོང་། གྲང་རླུང་ནི་གདོན་རྫས་ཤིག་དང་འདྲ་བར་ཧུར་ཧུར་ཞེས་པའི་
ཀུ་ཅོ་འདོན་པ་དང་། ཁ་བའི་འདབ་མ་ལྷབ་ལྷུབ་ཏུ་བབས་ཏེ་འཛིན་མ་ཧྲིལ་པོ་
གོས་དཀར་གྱིས་གཡོགས་པ་ལྟར་གྱུར་པའི་མཚན་མོ་ཞིག་ལ། ཨ་ཤེལ་བདེ་ཆེན་
མཚོ་མོས་ཆེས་ལྕི་བའི་ལུས་པོ་ཐེག་མི་ཐེག་བྱས་ཏེ་དལ་བུར་སྨན་ཁང་གི་ཕྱོགས་
སུ་སྐྱོད་བཞིན་ཡོད། ཁོ་མོས་རང་ལ་བྱུང་བའི་གནས་ཚུལ་དེ་རྣམས་སུ་ལའང་
མ་བཤད་ལ་བཤད་འདོད་ཀྱང་མེད། གལ་ཏེ་དོན་འདི་དག་གཞན་གྱིས་ཤེས་ན་
ཁྲེལ་དགོད་དང་འཕྱ་སྨོད་བྱེད་ངེས་རེད་སྙམ་ནས་སེམས་སྡུག་དང་ངོ་ཚས་བར་
༄༅ 34



au
ཀྲུང་གོའི་བོད་ཀྱི་དེང་རབས་མོལ་རིག་གཅེས་བཏུས།
མེད་དུ་གདུངས། ཁོ་མོས་ཨམ་གཙིགས་བསྡམས་ཏེ་ཁ་ཤ་ལས་ཁྲག་དམར་འཛག་
ནའང་མིག་ནས་མཆི་མ་མི་འདོན།
ཨ་ཤེལ་བདེ་ཆེན་མཚོ་མོ་ནི་བུད་མེད་གཞན་དང་མི་འདྲ་བར་རང་གི་ཤ་
ལས་ཆད་པའི་ཕྲུ་གུའི་གདོང་ལ་ཞིབ་ལྟ་བྱེད་མི་ཕོད་པར་འདུག ཕྲུ་གུའི་གདོང་
ནི་རྒྱལ་མཚན་ཇི་མ་ཇི་བཞིན་ཡིན་པས་ཁོའི་ཁ་མཁས་གཏམ་སྙན་སྨྲ་བའི་
མཆུ་ཏོ་མཐུག་ཅིང་སྨུག་པ་དེ་དང་། རྣམ་ཀུན་མི་རྣམས་ཀྱི་མདུན་དུ་སྒམ་ནན་
ཆེ་བའི་རྣམ་འགྱུར་སྟོན་པ་སོགས་མིག་ལམ་དུ་ཤར། ཁོ་མོས་རྟག་ཏུ་ཕྲུ་གུ་རྒྱབ་
ཏུ་འཁུར་ནས་སྐོར་བར་འགྲོ་བ་དང་ཆོས་ལ་སྔར་བཞིན་དད་སེམས་ཚད་མེད་
བཅངས་ཤིང་། མཚན་མོར་གཙུག་ལག་ཁང་གི་སྒོ་ཆེན་མདུན་དུ་ལངས་ནས་ཁ་
ཇོ་བོར་ཕྱོགས་ཏེ “ཕྲུ་གུར་ཉེས་པ་མེད། ངའི་ཕྲུ་གུར་ཉེས་པ་མེད། བགེགས་བར་
ཆད་འདྲ་ཡོད་ན་ངའི་ལུས་ལ་ཡོང་བར་ཤོག ཉེས་པ་ཡོད་ཚད་སྐྱེས་དམན་ངས་
བསགས་པ་ཡིན” ཞེས་སྨོན་ལམ་འདེབས་ཀྱིན་ཡོད།
ལོ་གཅིག་གི་དུས་བཞིའི་མགྲོན་པོ་ནི་སྐད་ཅིག་སྐད་ཅིག་གིས་འདས་ཏེ་
ལོ་གསར་གྱི་དུས་ལ་ཉེ་བར་སླེབས་ཀྱང་ཕྲུ་གུའི་ཨ་ཕ་ད་དུང་མ་ཡོང་། མཚན་
མོ་ཞིག་ལ་ཨ་ཤེལ་བདེ་ཆེན་མཚོ་མོས་རང་ཉིད་ཀྱིས་ཡུན་རིང་སེམས་ཁོང་དུ་
སྦས་པའི་རེ་བ་ཕྲ་མོ་དེ་རྒྱལ་མཚན་གྱི་ངོ་གདོང་དང་ཡོངས་སུ་མཐུན་ཞིང་སྐད་
ཆ་ལྡབ་ལྡིབ་བཤད་ཤེས་པའི་ཕྲུ་གུ་དེ་ལ་བཅོལ་ནས་ངག་འཇམ་པོས “ཁྱོད་
ཀྱི་ཕ་རྒྱལ་མཚན་ག་དུས་ལོག་ཡོང་ངམ” ཞེས་དྲིས་ཀྱང་། ཕྲུ་གུ་ནི་གོ་དོན་མི་
རྟོགས་མཁན་ཞིག་ཡིན་པས་འབུར་ཚུགས་སུ་ཐོན་པའི་འདྲེན་བྱེད་གཉིས་ཀྱིས་
ཨ་མ་ལ་ལྟ་བཞིན་མགོ་བོ་གཡུག་གཡུག་བྱེད་སྐབས་ཨ་ཤེལ་བདེ་ཆེན་མཚོ་
མོའི་རེ་ཐག་རྦད་དེ་ཆད་སོང་། ཁོ་མོའི་བསམ་པར། ཀྱི་ཧུད། ངས་ཚེ་སྔོན་མར་
ཉྩ 345ཉྩ



རྩྭ་ཐང་གི་ཉིན་ཐོ། རྒྱུ་
ཚོགས་དང་བསོད་ནམས་མ་བསགས་པའི་དབང་གིས་ཚེ་འདིར་སྡུག་པོ་འདི་
དག་མྱངས་པ་ཡིན་ནམ། ཡང་ན་ཚེ་ཕྱི་མར་ཚོགས་བསགས་ཆེད་འདི་ལྟར་སྡུག་
བསྔལ་མྱོང་དགོས་པ་ཡིན་སྙམ་ནས་རང་སེམས་ལ་རང་གིས་འདྲི་རྟགས་ཆེན་
པོ་ཞིག་བཀོད་དོ......
དེར་མི་ཚོགས་རིམ་གྱིས་ཇེ་ཉུང་དུ་སོང་། བུ་མོ་ལྷ་སྐྱིད་དེ་གར་ཡོད་པ་
བདེ་ཆེན་མཚོ་མོས་མཐོང་འཕྲལ་མགོ་བོ་སྨད་དེ་ལམ་སང་ངུས་ཤིང་ཕྲུ་གུ་པང་
ནས་ཁང་བའི་ནང་དུ་སོང་བ་དང་། བུ་མོ་ལྷ་སྐྱིད་ཀྱིས་ཨ་ཤེལ་བདེ་ཆེན་མཚོ་
མོའི་རྒྱབ་ཕྱོགས་ལ་བལྟས་ཏེ་དབུགས་རིང་ཞིག་བཏང་རྗེས་མགོ་བོ་གཡུག་
གཡུག་བྱེད་བཞིན་གཙང་འགྲམ་བརྒྱུད་དེ་ཕྱིར་ལོག་སོང་། །
(1988ལོའི《བོད་ཀྱི་རྩོམ་རིག་སྒྱུ་རྩལ》དེབ་དྲུག་པ་ལས་བདམས)
ཉྩ 347 ༄༅



《 ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལྕགས་གླང་།
ཤི་ལོག་ཚེ་རིང་། -
གྲོང་སྟོད་ཁང་གསར་གྱི་ཕ་ཟླ་དོན་ནི་ཏིར་པར་གྱིས་གཡོགས་པའི་སྒོ་
རའི་ནང་གི “ལྕགས་གླང” གི་ལྷུ་ལག་དེ་ཚོར་མིག་ཅེ་རེར་ལྟ་བཞིན་གཉེར་
མས་ཁེངས་པའི་བཞིན་རས་ཀྱི་ངོས་ནས་བཅོས་མིན་སྡུག་བསྔལ་གྱི་ཉམས་
ཤིག་འགོག་མེད་དུ་ཤར། ཁོང་གིས་དབུགས་རིང་ཞིག་ཕྱུང་ཞིང་། སེམས་ནང་
གི་སྡུག་ཡུས་བརྗོད་ས་མེད་པར་རང་ལུས་ཁུར་གྱིས་ནོན་པའི་རྒན་པོ་ཞིག་ལམ་
དུ་ཆས་པ་ལྟར་ཁྱར་ཁྱོར་ངང་སྒོའི་ཕྱིར་ཐོན་ཏེ་རྨོ་འཕྲོར་ལུས་པའི་ཞིང་ཁའི་
ཕྱོགས་སུ་བསྐྱོད།
དགུན་གསུམ་གྲང་ངར་གྱི་སྦུབས་ལས་གྲོལ་བའི་ཆུ་མོ་ཡར་ཀླུང་གཙང་
བོས་ཆལ་ཆིལ་གྱི་རླབས་ཕྲེང་མཁའ་ལ་གཏོར་བཞིན་ཤར་དུ་རྒྱུག་པའི་ཚུལ་ལ་
བལྟས་ན། ཕལ་ཆེར་གཙང་བོའི་གཡས་གཡོན་གྱི་ཡུལ་སྡེ་སོ་སོར་ལོ་གཅིག་གི་
སོ་ནམ་གྱི་ལས་མགོ་ཚུགས་སོང་ཞེས་སྐུལ་བརྡ་གཏོང་བ་དང་འདྲ། སྲིད་ཇུས་
བཟང་བོའི་ཉིན་བྱེད་ཀྱི་སྣང་བས་དྲོས་པའི་ས་མཐོའི་ཞིང་གྲོང་གི་གང་སར་
གསོན་ཉམས་ལྡན་པའི་རྣམ་པ་ཞིག་ཤར་ཞིང་། གཙང་འགྲམ་དུ་གནས་པའི་
ལུང་ཆུང་ཕུན་ཚོགས་གྲོང་སྡེ་ཡང་ཅང་ཤེས་རྟ་ཕོས་བང་རྩལ་འགྲན་པ་ལྟ་བུའི་
དབུལ་བཅོས་ཕྱུག་འགྱུར་གྱི་རྣམ་པའི་ཁྲོད་དུ་རྗེས་སུ་ལུས་འདོད་མེད་པར་རང་
% 348 ཉྩ



རྩྭ་ཐང་གི་ཉིན་ཐོ།
རང་གི་ཧུར་སེམས་དང་། བློ་གྲོས་ཡོད་རྒུ་བཏོན་ནས་མདུན་སྐྱོད་ཀྱི་གོམ་ཁ་
སྒྱུར་བཞིན་གདའ།
ཕ་ཟླ་དོན་གྱིས་ལྕག་ཚན་ཕྱར་ཏེ་རྨོན་ཕྱུགས་སྐུལ་བཞིན་བློ་རྩེ་གཅིག་
སྒྲིམ་གྱིས་ས་ཞིང་རྨོ་ཞིང་། དཔྲལ་བའི་གཉེར་མའི་སྲུབས་ནས་རྔུལ་ཆུའི་ཐིགས་
པ་འཛག་བཞིན་པའི་ཚུལ་ལ་བལྟས་ན་ལུས་ཀྱི་ངལ་བས་འདས་མ་ཐག་པའི་སྡུག་
བསྔལ་དེ་དག་སེལ་བ་ལྟར་སྣང་། ཚ་རྟིང་གི་དུས་སུ་མནའ་མ་དཔལ་སྐྱིད་ཀྱིས་
རྩམ་པ་ཐང་ཁུག་གང་དང་། ཆང་འགྱིག་དམ་གང་ཁྱེར་ཏེ་ཕ་ཟླ་དོན་གྱི་འགྲམ་དུ་
སླེབས། ཁོ་མོས་ངལ་དུབ་ཀྱིས་གཟིར་བའི་ཕ་ཟླ་དོན་གྱི་ཕྱོགས་སུ་གཏད་དེ “པཱ་
ལགས། ངལ་གསོ་ཏོག་ཙམ་གནང་རོགས” ཞེས་བཤད་པ་དང་། ཆང་ཕོར་ནང་དུ་
ཆང་གང་བླུགས་ཏེ་ཕ་ཟླ་དོན་ལ་སྤྲད། ཕ་ཟླ་དོན་གྱིས་ཆང་དེ་ཞབས་དག་བརྒྱབ་
རྗེས་དལ་བུས་ས་ལ་བསྡད་དེ་དཔལ་སྐྱིད་ཀྱིས་བསྐྱར་དུ་བཀྱགས་པའི་ཆང་དེ་
འཐུངས་པ་དང་སྦྲགས་དཔལ་སྐྱིད་ཀྱི་གདོང་ལ་བལྟས་མ་ཐག་དེ་སྔ་གཏིང་བརྗེད་
དུ་སོང་བའི་སྡུག་བསྔལ་དེ་སླར་ཡང་རྒད་པོའི་སེམས་ལ་ཟུག་སོང་། ཕ་ཟླ་དོན་གྱི་
ཡིད་ལ་ཨ་ཙི། ལོ་གསུམ་གྱི་དུས་ཚོད་ནང་དུ་ལང་ཚོའི་དཔལ་འབར་བའི་གཞོན་
ནུ་མ་དེ་ནི་ལོ་བཞི་བཅུའི་ཡས་མས་སུ་སླེབས་པའི་བུད་མེད་ཅིག་དང་འདྲ་བར་
གྱུར་འདུག མགོ་སྐྱེས་ཀྱི་ལན་བུ་གཟེངས་ཤིང་། དོང་དུ་ལྷུང་བའི་མིག་གཉིས་ཀྱི་
ཟུར་དུ་གཉེར་རིས་ཤར་ཤུར་དུ་གསལ་བ་དང་། གཞོན་མདངས་མེད་པའི་མིག་
ཟུང་ལས་བུ་མོ་འདིའི་སེམས་ན་བརྗོད་པར་དཀའ་བའི་སྡུག་བསྔལ་ཞིག་ཡོད་པ་
ཤུགས་ཀྱིས་རྟོགས་ནུས། ཡང་སྙིང་མིག་མདུན་གྱི་བུ་མོ་འདིའི་སེམས་སུ་སྡུག་
བསྔལ་ཅི་ཡོད་ཕ་ཟླ་དོན་གྱིས་ཁ་མ་གྲགས་ཀྱང་སེམས་ལ་གསལ་བོར་ངེས་པར་
མ་ཟད། ངས་ཚེ་འདིར་དཔལ་སྐྱིད་ལ་བརྗེད་ཐབས་མེད་པའི་སེམས་སྡུག་གི་བུ་
༣
;
༄༅ 349 རྒྱུ



མང
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
ལོན་ཆེན་པོ་ཞིག་བཞག་སོང་སྙམ་ནས། ཕ་ཟླ་དོན་གྱི་སེམས་སྡུག་གི་ཁུར་བོ་དེ་
སྔར་བས་ལྕི་བར་གྱུར། ཕ་ཟླ་དོན་གྱིས་ཆང་ཕོར་གང་བོ་དེ་རྔམ་འཐུང་བྱས་རྗེས་
ཡར་ལངས་ནས་རྨོ་མཛོའི་ཕྱོགས་སུ་སྐྱོད་རྩིས་བྱེད་སྐབས། དཔལ་སྐྱིད་ཀྱིས་སླར་
ཡང་ཆང་ཕོར་བ་གང་བླུགས་ཏེ “པཱ་ལགས། ད་རུང་གང་བཞེས་དང” ཞེས་བཤད་
པར། ཕ་ཟླ་དོན་གྱིས “བུ་མོ་རང་མགྱོགས་པོར་ཕྱིར་ལོག་སོང་། ཕྲུ་གུ་གཉིས་ངུ་
བཞིན་ཡོད་ཀྱི་རེད” ཅེས་བཤད་དེ་ཁ་ཕྱིར་འཁོར། ཕ་ཟླ་དོན་གྱིས་མདུན་དུ་
གོམ་ཤས་སྤོས་ནས་དཔལ་སྐྱིད་ལ ་་བུ་མོ། ཕུན་ཚོགས་ཁོ་དེ་རིང་ག་ཚོད་ཕྱིན་
སོང་ངམ” ཞེས་དྲིས། དཔལ་སྐྱིད་ཀྱིས་ཕའི་དྲི་བ་དེ་ཐོས་པ་དང་། སེམས་ལ་ཞི་
བར་དཀའ་བའི་སྡུག་བསྔལ་གྱི་རྦ་རླབས་ཤིག་འཕྱུར་ནས་མགོ་བོ་དུད་དེ་སྐད་
གདངས་དམའ་མོས “ད་རུང་བསྡད་འདུག” ཅེས་བཤད་དེ་ཆང་ཕོར་དང་རྩམ་
ཁུག་སྡུད་གསོག་བརྒྱབ། དཔལ་སྐྱིད་ཀྱི་ཡིག་འབྲུ་བཞི་ལས་མེད་པའི་ལན་དེའི་
ནང་དོན་ཅི་ཡིན་ཕ་ཟླ་དོན་གྱིས་ཡོངས་སུ་ཤེས་ནས་སླར་ཡང་སྐད་ཆ་བཤད་
འདོད་མེད་པར་དབུགས་རིང་ཞིག་བཏང་རྗེས་ཁ་ཕྱིར་འཁོར་ནས་སོང་། །
ཀ་ཕིབས་འོག་ཏུ་ཀོ་བའི་སྟོད་ཐུང་གྱོན་པའི་མི་ཞིག་གིས་ཕུན་ཚོགས་
དང་དགའ་ལྷང་ལྷང་གི་ངང་ནས་གཏམ་གླེང་བྱེད་ཅིང་། ཕུན་ཚོགས་ཀྱིས་ནང་
གི་ཁ་གདན་བྱ་འབྲུག་ཆ་གཅིག་པོ་དེ་དང་ཆ་སྒམ་ཚེ་རིང་དྲུག་འཁོར། མཆོད་
བཤམས་དཀྲོལ་མ་བཅས་ལ་མཛུབ་མོ་བཙུགས་ནས་དེ་དག་གི་རིན་གོང་སོགས་
གཏན་ལ་ཕབ་སྟེ་ཁོ་ལ “གྲོགས་པོ། བྱ་བ་འདི་ཁྱེད་ཀྱིས་མ་འཆུགས་པ་གནང་
རོགས། ངས་ཁྱེད་ལ་བློ་བཀལ་ཡོད” ཅེས་བཤད། མི་དེས་ལག་གཡས་པའི་དཀྱིལ་
མཛུབ་ཀྱིས་ཇ་མདོག་གི་མིག་ཤེལ་ལ་རེག་ཙམ་བྱས་ཏེ་ཅ་ལག་དེ་དག་ལ་ཞིབ་
ལྟ་ཞིག་བྱས་ཏེ་གད་མོ་དགོད་བཞིན “གྲོགས་པོ་ཁྱེད་ཀྱིས་སེམས་ཁྲལ་གནང་མི་
250g



རྩྭ་ཐང་གི་ཉིན་ཐོ།
དགོས། ངས་དོན་དག་འདི་གང་མགྱོགས་ཀྱིས་བསྒྲུབ་རྒྱུ་ཐབས་ཤེས་བྱ་ཆོག” ཅེས་
བཤད་པ་དང་། སླར་ཡང་གད་མོ་ཆེན་པོ་ཞིག་བགད་དེ་མདུན་སོ་གཡས་གཡོན་
གྱི་གསེར་སོ་གཉིས་ཕྱི་ལ་མངོན་པར་བྱས། ཕུན་ཚོགས་ཀྱིས “གྲོགས་པོ་ལགས།
ཞལ་བཞེས་བཟང་བོར་འགྱུར་བ་མེད་པ་གནང་རོགས” ཞེས་བཤད་པ་དང་
ཆང་བཀྱགས། སྐབས་དེར་དཔལ་སྐྱིད་ཞིང་ཁ་ནས་ལོག་ཡོང་། ཕུན་ཚོགས་
ཀྱིས “དཔལ་སྐྱིད་ལགས། པཱ་ཕས་དངུལ་བཅོལ་འཛིན་ཡིག་དེ་གང་དུ་བཞག་
སོང” ཞེས་བཤད་པར། དཔལ་སྐྱིད་ཀྱིས་མགོ་བོ་དགྱེ་ཙམ་ཡང་མི་བྱེད་པར “ཧ་
གོ་མ་བྱུང” ཟེར། ཕུན་ཚོགས་ཀྱིས “ཟ་འདྲེ་ཁྱོད” ཅེས་བཤད་དེ་ནང་དུ་འཛུལ་
ནས་གང་སར་བསྔོགས་ཏེ་དངུལ་འཛིན་རྙེད་པ་དང་ཕྱིར་ཡོང་ནས “གྲོགས་པོ་
ལགས། སྔོན་ལ་དངུལ་འདི་བཞེས་དང་། ལྷག་མ་རྗེས་སུ་ཕུལ་ཆོག” ཟེར། “དེ་
ལྟར་རུང་། དེ་ལྟར་རུང་། ལྷག་མ་རྗེས་སུ་སྤྲད་ནའང་ཆོག” ཅེས་བཤད་དེ་འགྲོ་
རྩིས་བྱས། ཕུན་ཚོགས་ཀྱིས “འོ་ད་རུང་ཆང་ཕོར་གང་བཞེས་དང” ཟེར་བས་མི་
དེས་ཆང་ཕོར་གང་བོ་དེ་ཞབས་དག་བརྒྱབ་རྗེས་ཕྱིར་ཐོན་སོང་། དཔལ་སྐྱིད་ཀྱིས་
ཐབ་ཚང་ནས་ཁོ་གཉིས་ཀྱི་རྒྱབ་ཕྱོགས་སུ་ལྟ་བཞིན་ཡིད་ལ་ཕ་ཟླ་དོན་གྱི་གདོང་
རིས་ཤར་ཏེ་རང་དབང་མེད་པར་མཆི་མའི་ཐིགས་ཕྲེང་ས་ལ་ཟགས།
ས་ཁྲིའི་སྟེང་བསྙལ་བའི་ལོ་མ་འཁོར་བའི་བུ་ཆུང་བས་ཨ་མའི་སྡུག་
བསྔལ་ཚོར་བ་ཡིན་ནམ་ཁ་སྐོམ་པ་གང་ཡིན་མི་ཤེས་ཀྱང་། གཉིད་ལས་སད་
དེ་ངུས་པས་དཔལ་སྐྱིད་མྱུར་དུ་ཕར་བརྒྱུགས་ཏེ་ཕྲུ་གུ་པང་ནས་ནུ་མ་བསྣུན།
ཁོ་མོས་ཕྲུ་གུའི་མགོ་ལ་བྱིལ་བྱིལ་བྱེད་ཅིང་། ཕྲུ་གུའི་ངོ་དབྱིབས་ལ་བལྟས་ཏེ་
སེམས་གཏིང་ནས་འདིའི་ངོ་རིས་ཕ་དང་འདི་འདྲའི་འདྲ་བ་ལ། ཆེར་སྐྱེས་ན་
སྤྱོད་པ་ཕ་དང་མི་འདྲ་བ་ཞིག་ཡོང་རྒྱུ་དཀོན་མཆོག་གིས་ཐུགས་རྗེས་གཟིགས་
ཤྩ 361 ཉྩ



ཀྲུང་གོའི་བོད་ཀྱི་དེང་རབས་ཚོ་པ་རིག་གཅེས་བཏུས།
ཞེས་སྨོན་ལམ་བཏབ།
བཟའ་མི་ལྔ་ལས་མེད་པའི་གྲོང་སྟོད་ཁང་གསར་ཚང་ལ་ལོ་ལྔའི་ནང་དུ་
དར་རྒུད་ཀྱི་འཕོ་འགྱུར་ཆེན་པོ་དེ་འདྲ་ཞིག་བྱུང་། ད་ནི་ལོ་ལྔ་བཅུར་སླེབས་མ་
ཐག་པའི་ཕ་ཟླ་དོན་གྱི་དཔྲལ་བར་གཉེར་རིས་ཇེ་ཟབ་ནས་ཇེ་མང་དུ་སོང་བ་
དང་། སྐྲ་འདབས་ཡོང་རྫོགས་ནི་བཟའ་ཟླ་འདས་ནས་ལོ་གཅིག་ལོ་གཉིས་ཀྱི་
ནང་དུ་དཀར་པོར་གྱུར་ཅིང་གནག་ཅིང་སྣུམ་པའི་བཞིན་མདངས་དེ་ཡང་ཐལ་
མདོག་ཏུ་གྱུར། དམངས་གཙོ་བཅོས་བསྒྱུར་རྗེས་ཀྱི་རོགས་རེས་ཚན་ཆུང་སྐབས་
སུ་དྲོད་སྐྱིད་ལྡན་པའི་འཚོ་བ་རྒྱ་མཐོངས་ཀྱི་ཉི་ཐིག་ལྟ་བུ་ཞིག་ཤར་བ་དེ་ནི་མི་
དམངས་ཀུང་ཧྲེའི་སྤྲིན་ནག་གིས་བསྒྲིབས་ཏེ་དུས་ཡུན་མི་ལོ་བཅུ་གསུམ་ཙམ་
གྱི་རིང་ལ་ཙམ་པ་ཆད་མི་ཡོང་ངམ་སྙམ་པའི་དངངས་སྐྲག་ཁོ་ནའི་ཁྲོད་དུ་ལུས།
ཏང་གི་ལྷུག་གཏོང་སྲིད་ཇུས་བཟང་བོའི་བདེ་སྐྱིད་གྱི་ཉི་མ་ཤར་བས་བཟའ་ཟླ་
འདས་པོ་དང་ཕ་ཟླ་དོན་གཉིས་ཀྱིས་རང་གི་ལག་པར་བརྟེན་ནས་ལོ་ཤས་རིང་
དུ་དཀའ་སྤྱད་འབད་བརྩོན་བྱས་པས་ཁ་ལ་ཟ་རྒྱུ་དང་ལུས་ལ་གྱོན་རྒྱུ། ཁང་བའི་
ནང་དུ་བསྒྲིག་རྒྱུ་སོགས་ཕྱོགས་གང་ཐད་ནས་རང་དང་རང་མཉམ་ལ་ཡིད་སྨོན་
མི་དགོས་པའི་འཚོ་བ་བསྐྱལ་རྒྱུ་བྱུང་ཞིང་། རང་གི་ཤ་ལས་ཆད་པའི་གཅེས་ཕྲུག་
ཕུན་ཚོགས་ཀྱང་དམག་ལ་ཞུགས་པས་གྲོང་སྟོད་ཁང་གསར་ཚང་ཞེས་མི་ཚང་དེ་
ནི་ཕུན་ཚོགས་གྲོང་སྡེ་ནང་གི་ཕྱིའི་གཏམ་དང་ནང་གི་དོན་ལྟ་བུར་གྱུར་ནས་སྟོང་
གི་གྲལ་མགོར་མི་སླེབས་ཀྱང་བརྒྱའི་གྲལ་གཞུག་ཏུ་མི་ལུས་པ་ཞིག་བྱུང་། ལྷག་
པར་དུ་ཕ་ཟླ་དོན་ནི་སེམས་བཟང་ཞིང་། གཞུང་དྲང་བ། ལས་ལ་བརྩོན་པའི་སོ་
ནམ་པ་ཚུལ་ལྡན་ཞིག་ཡིན་པས་གྲོང་སྡེའི་ནང་གི་མི་ཚང་མས་དཔེ་འཇོག་བྱེད་
སའི་རྒད་པོ་ཞིག་ཡིན། དེ་ལྟར་བདེ་སྐྱིད་ཀྱི་འཚོ་བར་རོལ་ནས་དུས་ཡུན་རིང་བོ་
རྒྱུ ཉ62 རྒྱུ



སt
རྩྭ་ཐང་གི་ཉིན་ཐོ། ཁུལ་
མ་སོང་བར་མི་རྟག་འཁོར་བའི་འཇིག་རྟེན་འདིར་འདོད་པ་བཙལ་ཡང་མ་རྙེད།
མི་འདོད་པ་ཐོག་ཏུ་བབས་ཏེ་ཕ་ཟླ་དོན་གྱི་བཟའ་ཟླ་ལ་ནད་གཞི་ཚབས་ཆེན་
ཞིག་ཕོག་སྟེ་སྨན་བཅོས་དང་། རིམ་གྲོ་གང་གིས་ཀྱང་མ་ཕན་པར་འཇིག་རྟེན་
ཕྱི་མའི་ལམ་དུ་ཆས་སོང་། བཟའ་ཟླ་འདས་པའི་ཉིན་དེ་ནས་བཟུང་ཕ་བླ་དོན་གྱི་
ངོ་གདོང་ལས་འཛུམ་མདངས་ཕྲན་བུ་ཙམ་ཡང་མཐོང་རྒྱུ་མེད་པར་ཁྱུ་དང་བྲལ་
བའི་སེམས་ཅན་ལྟར་ཉིན་རེ་བཞིན་ལས་ཀ་ཁོ་ན་ལས་པ་ལས་ཁྱིམ་མཚེས་གཡས་
གཡོན་གྱི་སྒོ་ཐེམ་ཡང་མི་འགྲིམ་ལ། ཐ་ན་གཙང་བོའི་ཕ་རོལ་གྱི་བདེ་སྐྱིད་གྲོང་
ཚོར་གནས་པའི་རང་གི་གཉེན་ཚན་གཅིག་པུ་ལ་ཡང་མ་ཐུག་པར་ལོ་ཤས་སོང་།
བུ་ཕུན་ཚོགས་དམག་དཔུང་ལས་ཕྱིར་ཁྱིམ་དུ་ལོག་ཡོང་བ་དེས་རྒད་པོའི་སྡུག་
བསྔལ་གྱི་ཚ་གདུག་གིས་སྐེམ་པར་བྱས་པའི་ཡིད་ཀྱི་ཞིང་ས་དེ་བརླན་དང་ཕྲད་
དེ་རེ་བའི་མྱུ་གུ་རིམ་བཞིན་རྒྱས་པར་གྱུར། ཕ་ཟླ་དོན་གྱིས་རྫོང་གི་མགོ་ཁྲིད་
དང་ལས་བྱེད་པ་ཚོར་རེ་བ་ཡང་ཡང་ཞུས་མཐར་བུ་ཕུན་ཚོགས་རྫོང་གཏོགས་
ཞིང་ལས་ཚོད་ལྟའི་ར་བར་གནས་སྐབས་ལས་བགོས་ཐུབ་ཙམ་བྱུང་། ཁོ་དམག་
དཔུང་དུ་སྡོད་སྐབས་འཕྲུལ་འཁོར་གྱི་ལས་ཀ་ཕྲན་ཙམ་བྱེད་མྱོང་བས་ཚོད་ལྟ་
ར་བའི་ལྕགས་གླང་དེ་ཁོ་ལ་སྤྲད། དེང་སང་ཕུན་ཚོགས་གྲོང་ཚོའི་གཞོན་ནུ་ཚོས་
བོང་བུ་དང་། རྨོ་མཛོའི་རྗེས་སུ་འགྲོ་རྒྱུར་དགའ་བོ་མི་བྱེད་པ་དང་། གསར་དུ་
དར་བའི་ཉིའུ་ཙེ་དོར་མ་གྱོན་ཏེ་ལྕགས་གླང་གཏོང་རྒྱུ་བྱུང་ན་གྲོང་ཚོའི་ནང་གི་
ན་མཉམ་གཞོན་ནུ་ཚོའི་མདུན་དུ་མགོ་ཀྲོག་ཀྲོག་དང་། གཞོན་ནུ་མ་ཚོས་མིག་
གི་ཟུར་མདའ་མང་དུ་འཕེན་གྱིན་ཡོད་སྟབས། ཕ་ཟླ་དོན་གྱིས་བུའི་བྱ་བ་དེ་ཡིད་
ལ་བབས་པོ་བྱུང་སྟེ་སེམས་ཀྱང་བདེ་ལ་བབས་སོ། །
བུ་ཕུན་ཚོགས་ཀྱིས་ལྕགས་གླང་བཏང་ནས་ཡང་ཡང་ལྷ་སར་བསྐྱོད་པ་
༄༅ 353 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
དེས་འདུ་འཛིས་དབེན་པའི་གྲོང་གསེབ་ཏུ་སྡོད་པའི་གཞོན་ནུ་དེའི་མཐོང་རྒྱ་
ཐོས་རྒྱ་ཇེ་ཆེར་སོང་སྟེ་ཁོའི་ལུས་ཀྱི་གྱོན་གོས། སྐྲའི་བཟོ་ལྟ། སྐད་ཆ་བཤད་སྟངས་
སོགས་རིམ་བཞིན་ཕུན་ཚོགས་གྲོང་ཚོའི་གཞོན་ནུ་ཚོ་དང་ཐ་དད་དུ་གྱུར། །
བུ་ཕུན་ཚོགས་ཡུལ་དུ་ལོག་རྗེས་ཕ་ཟླ་དོན་གྱི་འཁོར་བར་ཡིད་ཐང་ཆད་
པའི་བསམ་པ་དེ་རེ་ཞིག་འགྱུར་ནས་སེམས་ཤུགས་ཆེན་པོས་སོ་ནམ་ལ་བརྩོན་
པར་མ་ཟད། ལས་ཞོར་དུ་ད་རུང་ཤིང་བཟོ་ཡང་བྱས་ཏེ་ཙག་ཙིག་གི་བྱ་བ་མང་
བོ་བསྒྲུབས། དེ་ནི་ཁོ་རང་གིས་བདེ་སྐྱིད་ཀྱི་འཚོ་བ་ལོངས་སུ་སྤྱོད་རྒྱུ་ཁོ་ན་མ་
ཡིན་པར་བཟའ་ཟླ་འདས་པོའི་ཁ་ཆེམས་ལྟར་བསྒྲུབས་པ་ཞིག་རེད། གནམ་འོག་
གི་ཕ་མ་སུ་ཡིན་རུང་རང་གི་ཤ་ལས་ཆད་པའི་བུ་ཕྲུག་ལ་མི་གཅེས་པ་ཞིག་སུ་
ཡོད། བཟའ་ཟླ་མ་འདས་གོང་ཁོ་ལ་སྐྱིད་ཁང་གི་བུ་མོ་དཔལ་སྐྱིད་བུའི་མནའ་
མར་བསུ་རྒྱུའི་སྐོར་ཟླ་དོན་ལ་ཐེངས་ཁ་ཤས་བཤད་མྱོང་། ཁོ་མོའི་ནད་གཞི་
ཇེ་ལྕིར་སོང་བའི་སྐབས་སུ་ཉིན་བཞིན་ཕ་ཟླ་དོན་ལ “ཨ་ཟླ་དོན། ནད་འདིས་
ཕལ་ཆེར་ང་གཏོང་མི་སྲིད། གལ་ཏེ་ང་ཤི་རེ་སོང་ན་བུ་ཕུན་ཚོགས་ལ་སྐྱིད་ཁང་
གི་བུ་མོ་དཔལ་སྐྱིད་མནའ་མར་བསུ་རོགས། བུ་མོ་འདིས་ཁྱེད་ཕ་བུ་གཉིས་ལ་
ཞབས་ཕྱི་ཡག་པོ་ཞུ་བ་རེད” ཅེས་བཤད། དུས་རྒྱུན་ཕུན་ཚོགས་གྲོང་ཚོའི་ནང་
གི་དཔེ་འཇོག་བྱེད་སའི་ཕ་ཟླ་དོན་གྱིས་སྐྱིད་ཁང་གི་བུ་མོ་དཔལ་སྐྱིད་རང་གི་
བུའི་གཏན་གྲོགས་ལ་བསུ་རྒྱུར་དཀའ་ངལ་དང་འགལ་རྐྱེན་དེ་ཙམ་མ་བྱུང་
བར་བདེ་བླག་ངང་གྲུབ་སོང་། དུས་བཟང་སྐར་བཟང་ཞིག་ལ་བུ་ཕུན་ཚོགས་ཀྱི་
གཉེན་སྒྲིག་རྟེན་འབྲེལ་གྱི་མཛད་སྒོ་ལེགས་པར་བཤམས། དེ་ནས་བཟུང་བུ་མོ་
དཔལ་སྐྱིད་གྲོང་སྟོད་ཁང་གསར་ཚང་གི་མནའ་མ་བྱས། ཕྱིའི་ཁ་སྒོ་སྐྱེ་འབྲས་
དང་ནང་གི་ཀུན་སློང་འཁྱེར་སྟངས་གང་ཐད་ནས་བུད་མེད་ཀྱི་ཡོན་ཏན་ཚང་
ཉྩ 354 རྒྱུ་



རྩྭ་ཐང་གི་ཉིན་ཐོ། ཀུན་
བའི་བུ་མོ་འདི་མནའ་མར་བསུས་པའི་ཉིན་ནས་བཟུང་ཕ་ཟླ་དོན་གྱིས་རང་གི་
ཕྲུ་གུར་བརྩིས་ཏེ་བྱམས་སྐྱོང་བྱས་པ་དང་། དཔལ་སྐྱིད་ཀྱིས་ཀྱང་ཕ་ཟླ་དོན་ནི་
རང་གི་སྐྱེས་པའི་ཕ་ངོ་མ་མིན་རུང་ལས་ཀྱིས་བསྐོས་པའི་ཕ་ཡིན་པས་ཁོང་ལ་
གུས་བཀུར་ཞབས་ཏོག་གང་ལེགས་ཞུས་ཏེ་གྲོང་སྟོད་ཁང་གསར་གྱི་ཁྱིམ་ཚང་
དེར་སླར་ཡང་དྲོད་སྐྱིད་ཀྱི་འཚོ་བ་སྐྱེལ་མགོ་ཚུགས། དེ་ལྟར་ལོ་གཅིག་ཙམ་
མ་སོང་བར་དཔལ་སྐྱིད་ལ་མངལ་སྦྲུམ། དེ་དུས་ཁ་ལ་ཐ་མག་དང་ཨ་རག་ཆད་
མ་མྱོང་བའི་ཕུན་ཚོགས་སྐབས་རེར་ཆང་གིས་མྱོས་ཏེ་དཔལ་སྐྱིད་ལ་ཉེས་རྡུང་
གཏོང་བའི་གནས་ཚུལ་བྱུང་ཡང་དཔལ་སྐྱིད་ཀྱིས་ཕ་ཟླ་དོན་གྱི་སེམས་པ་དཀྲུག་
འདོད་མེད་པར་བཟོད་སྒོམ་བྱས། ཕྲུ་གུ་དང་པོ་སྐྱེས་སྐབས་སུ་ཕུན་ཚོགས་ལྷ་
སར་བསྐྱོད་དེ་ཡུལ་ན་མེད། དཔལ་སྐྱིད་ཕྲུ་གུ་སྐྱེས་པའི་ཉིན་བཞི་པ་ནས་ཡར་
ལངས་ཏེ་ཁྱིམ་གྱི་ལྟེ་གཡོག་བྱས། སྨྲ་བ་ཉུང་ཞིང་ཕྱི་ནང་གི་ལས་ཀ་ཁོ་ནར་
དམིགས་པའི་བུ་མོ་དེའི་སེམས་སུ་སྐབས་དེར་རྨ་ཁ་ཕྲན་བུ་བཟོས་ཀྱང་རང་གི་
བརྩེ་བའི་ཕ་མ་དང་། ཉེ་བའི་གྲོགས་མོ་སོགས་ལ་དེའི་སྐོར་གྱི་གཏམ་ངན་ཚིག་
གཅིག་ཀྱང་བཤད་མ་མྱོང་། ཐ་ན་ཕ་ཟླ་དོན་གྱིས་ཀྱང་ཁོ་གཉིས་ཀྱི་གནས་ཚུལ་
དེ་དག་ཤེས་ཀྱིན་མེད། དེ་ལྟར་ཉི་མས་ཟླ་བ་དེད། ཟླ་བས་ལོ་དེད་དེ་དཔལ་སྐྱིད་
མནའ་མར་འོངས་ནས་ལོ་གཉིས་དང་ཟླ་ལྔ་སོང་བའི་རྗེས་སུ་ཡང་དཔལ་སྐྱིད་
ལ་མངལ་སྦྲུམ། བཟའ་ཟླའི་བྱམས་སྐྱོང་བྲལ་བའི་བུ་མོ་དེ་དགུན་གྱི་ཁུ་བྱུག་ལྟར་
སྨྲ་བ་སྔར་བས་ཇེ་ཉུང་དུ་སོང་ཞིང་། དཔྲལ་བའི་འོག་གི་ཀེམ་ཀེམ་གཡོ་བའི་
མིག་ཟུང་སྐར་ཆེན་འདྲ་བ་གཉིས་ནི་སྐྱ་རེངས་ཀྱི་ཕོ་ཉས་དེད་པ་ལྟར་མདངས་
ཉམས་པ་དང་། དཀར་ཞིང་སྒོར་ལ་དམར་མདངས་རྒྱས་པའི་བཞིན་རས་ནི་
སད་ཀྱིས་བཅོམ་པའི་མེ་ཏོག་ལྟར་དུ་གྱུར། གནག་སྣུམ་སྐྲ་ཡི་ལན་བུ་གྱེན་དུ་
ལ་
ཉྩ 356 ༔



༩ ཀྲུང་གོའི་བོད་ཀྱི་དེང་རབས་རོལ་རིག་གཅེས་བཏུས།
གཟེངས་ཀྱང་དེ་དག་བྱིལ་བྱིལ་ཙམ་བྱེད་པའི་བསམ་པ་ཡང་མེད་པར་ཡིད་ཀྱི་
མེ་ལོང་ངོས་སུ་དྲིན་ཅན་ཕ་མའི་ཞལ་དཀྱིལ་ཡང་ཡང་གསལ་བ་དང་ཆབས་
ཅིག་མཆི་མའི་ཐིགས་ཕྲེང་དབང་མེད་དུ་བཞུར། དཔལ་སྐྱིད་ཀྱི་སེམས་སུ་
ཕུན་ཚོགས་དང་འབྲལ་དགོས་སྙམ་ཡང་ལན་ཆགས་ཀྱི་ཕྲུ་གུར་ཞེན་ཆགས་
ཤིང་། ཕ་ཟླ་དོན་ཡང་ལོ་རེ་ལས་ལོ་རེར་རྒས་ཉམས་ཤར་བ་སོགས་མཐོང་ནས་
ཁོ་མོའི་བསམ་པའི་རྟ་ཕོ་ནི་མིག་གིས་རིག་རྒྱུ་མེད་པའི་ལྕགས་སྒྲོག་ཅིག་གིས་
དམ་དུ་བཅིངས་སོ། །
ཉེ་ཆར་གྲོང་སྡེའི་ནང་གི་གཞོན་ནུ་ཚོས་ཕུན་ཚོགས་སྐོར་གྱི་གཏམ་
མང་བོ་ཞིག་གླེང་བཞིན་པ་ཕ་ཟླ་དོན་གྱིས་ཐོས་པ་དང་། བུ་མོ་དཔལ་སྐྱིད་ཀྱི་
མདངས་ཉམས་པའི་འདྲེན་བྱེད་ཟུང་ལས་བརྗོད་པར་དཀའ་བའི་སེམས་ནད་
ལྕི་བོ་ཞིག་ཡོད་པ་ཤེས་ཚོར་བྱུང་སྟེ། བུ་མོ་རང་ན་གི་མི་འདུག་གམ” ཞེས་ངག་
འཇམ་པོས་དྲིས་པར་དཔལ་སྐྱིད་ཀྱིས་མགོ་བོ་གཡུག་ཙམ་བྱས་ནས་ན་གི་མེད་
པའི་ཚུལ་བསྟན། ཕ་ཟླ་དོན་གྱིས “བུ་མོ་རང་ངའི་ཁྱིམ་དུ་མནའ་མར་བསུས་པ་
ནས་བཟུང་ཕྱིའི་ལས་ཀ་ཁོ་ནར་མགོ་འཁོར་ཏེ་ཁྱོད་ལ་ལྟ་སྐྱོང་ཡག་པོ་བྱུང་མ་སོང་།
ཡིན་ནའང་ཁྱོད་ཀྱིས་ང་ལ་ཕ་མའི་འདུ་ཤེས་བཟུང་སྟེ་སེམས་ལ་སྡུག་བསྔལ་གང་
ཡོད་ལྷུག་པོར་ཤོད་དང་། ངས་ཀྱང་རང་གི་ཤ་ལས་ཆད་པའི་ཕྲུ་གུ་བཞིན་ཁྱོད་ལ་
གཅེས་སྐྱོང་བྱེད་ངེས་ཡིན” ཞེས་བཤད་པའི་གཏམ་དེས་དཔལ་སྐྱིད་ཀྱི་སེམས་
ལ་དྲོད་སྣང་ཞིག་སྐྱེས་ཏེ་མིག་ལ་མཆི་ཞགས་ངང་གིས་འཁོར་ཞིང་། ངག་ལས་
ངུ་སྐད་དང་བཅས་ཏེ “ཕ་ལགས། ཕུན་ཚོགས་ཀྱི་བྱེད་སྟངས་ལ་བལྟས་ན་ངེད་
གཉིས་མི་ཚེ་འཁྱོལ་བ་མི་འདུག” ཅེས་བཤད་དེ་མཆི་མ་ལྷུང་ལྷུང་དུ་བཞུར་
ཞིང་། “ལན་ཆགས་ཕྲུ་གུའི་གདོང་ལ་ལྟ་དུས་རང་དང་ཤ་རུས་འདྲེས་པའི་ཕྲུ་
༄༅ 356 རྒྱུ



རྩྭ་ཐང་གི་ཉིན་ཐོ། ཉལ་
གུར་རྗེས་སུ་ཕ་གཡར་མ་གཡར་ཞིག་བྱུང་ན་ཚེ་གང་གི་འགྱོད་པ་རེད། བྱམས་
བརྩེ་ཅན་གྱི་ཕ་ལགས། ཁྱེད་ཀྱང་ལོ་རེ་ལས་ལོ་རེར་རྒས་ཉམས་ཤར་འདུག དེར་
བརྟེན་ངའི་སེམས་ན་སྡུག་ཡོད་ཀྱང་ཁྱེད་ལ་ཞུ་མ་ཕོད་པ་ཡིན” ཞེས་བརྗོད་པ་
ན། ཕ་ཟླ་དོན་གྱི་སྙིང་རེ་ཞིག་གས་པ་ལྟར་དུ་གྱུར་ཏེ་དབུགས་རིང་ཞིག་ཕྱུང་ནས།
“ཕུན་ཚོགས་ཀྱིས་ཕྱི་ན་བྱ་བ་ཡག་པོ་ཞིག་བྱེད་ཀྱི་མེད་བཟོ་འདུག གྲོང་ཚོའི་
གཞོན་ནུ་ཚོས་ཀྱང་ཁོའི་སྐོར་གྱི་སྐད་ཆ་མང་བོ་བཤད་པ་ངོས་ཐོས་བྱུང” ཞེས་
བཤད། དཔལ་སྐྱིད་ཀྱིས་ངག་དལ་བུས “ཕ་ལགས། ཁ་སྔོན་ཕུན་ཚོགས་ཀྱིས་ཀོ་
བའི་སྟོད་ཐུང་གྱོན་པའི་མི་ཞིག་ནང་ལ་འཁྲིད་འོངས། དེ་ལ་ནང་གི་ཅ་ལག་རྣམས་
བསྟན་པར་མ་ཟད། དངུལ་འཛིན་གང་དུ་བཞག་ཡོད་མེད་ང་ལ་དྲིས་བྱུང་” ཟེར།
ཕ་ཟླ་དོན་གྱིས “དངུལ་འཛིན...-ཁོས་དངུལ་ཁྱེར་སོང་ངམ།” དཔལ་སྐྱིད་
ཀྱིས “ངས་མཐོང་མ་བྱུང” ཞེས་ལན་བཏབ་པ་དང་། ཕ་ཟླ་དོན་གྱིས་དངུལ་
འཛིན་བཙལ་ཡང་མ་རྙེད་པར “ཆག་སྒོ་མ་ཆ.....” ཞེས་ངག་ལས་དབང་
མེད་དུ་ཤོར། སྨག་རུམ་མུན་པས་ས་འཛིན་སྒེག་མོའི་བཞིན་བཟང་དལ་གྱིས་
གཡོགས་ཤིང་། མཐའ་བཞིའི་རི་བོའི་རྩེ་མོ་ལས་སྐར་མ་ཐར་ཐོར་ཞིག་འཕགས་
ཏེ་རབ་རིབ་ཀྱི་འོད་མདངས་མངོན་པའི་སྐབས་སུ་ཕུན་ཚོགས་ནི་ཉིན་ཤས་ཟས་
དང་བྲལ་བའི་སྤྲང་ཁྱི་ལྟར་གདོང་བ་སྨད་ཅིང་ཕྲག་པ་གློད། གོམ་སྟབས་འཁྱོར་
བཞིན་ཁྱིམ་གྱི་སྒོར་འཛུལ་འོངས། ཐབ་འགྲམ་དུ་ཡོད་པའི་དཔལ་སྐྱིད་ཀྱིས་
ཕུན་ཚོགས་མཐོང་སྟེ་ཡར་ལངས་ནས་ཇ་ལྡུག་རྩིས་བྱེད་སྐབས་ཕུན་ཚོགས་
ཀྱིས “ཆང་མི་འདུག་གམ” ཞེས་སྐད་ཤུགས་ཆེན་པོས་བཤད། ཕ་ཟླ་དོན་གྱིས་
སྐད་སྒྲ་ཐོས་ཏེ་གཡོས་ཁང་ནང་དུ་ཡོང་ནས་ཕུན་ཚོགས་ལ་མིག་ཧྲིག་ཧྲིག་ཏུ་
བལྟས་པ་ན། ཕུན་ཚོགས་ཀྱིས་ཕ་ཟླ་དོན་ཁོང་ཁྲོ་ལངས་པ་ཚོར་ནས་མགོ་བོ་
ཉྩ 357



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྨད་དེ་བསྡད། ཕ་ཟླ་དོན་གྱིས “ཕུན་ཚོགས་ཁྱོད་ཉེ་ཆར་ཕྱི་རུ་ག་རེ་བྱེད་ཀྱི་
ཡོད” ཅེས་དྲིས། ཕུན་ཚོགས་ཀྱིས་དེ་ལ་ལན་མ་བཏབ། “ད་ཁྱོད་ཀྱི་ངོ་མདོག་
ལ་གཅིག་ལྟོས་དང” ཞེས་ཕ་ཟླ་དོན་གྱིས་མུ་མཐུད་ནས “དེང་སང་གྲོང་ཚོའི་
ནང་གི་གཞོན་ནུ་ཚོས་ཁྱོད་ལ་ག་རེ་བཤད་ཀྱིན་ཡོད་པ་ཁྱོད་ཀྱིས་ཤེས་སམ། ང་
ཚོ་གྲོང་སྟོད་ཁང་གསར་གྱི་ཕ་མེས་ཡང་མེས་ནས་མི་ཚང་མས་རང་གི་ལག་པ་
གཉིས་ལ་བརྟེན་ཏེ་བདེན་པའི་ལྟོ་ཟ་མཁན་ཤ་སྟག་ཡིན། ཞབས་འདྲེན་པ་ཁྱོད།
ཨ་མ་འདས་པོ་དང་ངེད་གཉིས་ཀྱིས་ཚེ་གང་བོར་བསགས་པའི་དངོས་པོ་འདི་དག་
ཁྱོད་ཀྱིས་གང་ལ་བསྐྱལ་རྩིས་ཡོད། ཁྱོད་ཀྱི་བཟའ་ཟླ་དང་ཕྲུ་གུའི་གདོང་ལ་བལྟས་
ཏེ་ཁོ་ཚོར་སྙིང་རྗེ་བར་མི་འདུག་གམ” ཞེས་ཁོང་ཁྲོའི་ཚིག་གཏམ་གཅིག་མཇུག་
གཉིས་མཐུད་ཀྱིས་བཤད། ཕུན་ཚོགས་ཀྱི་ངོ་ན་གནོང་འགྱོད་ཀྱི་རྣམ་འགྱུར་
སྤུ་ཙམ་ཡང་མེད་པར། “ངའི་མི་ཚེ་འདི་རྨོ་གཡག་དང་། བོང་བུའི་རྗེས་ལ་
བསྐྱལ་མི་འདོད། ངས་ལྕགས་གླང་ཞིག་ཉོ་རྒྱུ་བྱས་པ་དེའང་ཁྱིམ་ཚང་འདི་ཕྱུག་
པོ་ཡོང་རྒྱུའི་ཆེད་དུ་ཡིན” ཞེས་བཤད། “སྲིད་ཇུས་བཟང་བོའི་བཀའ་དྲིན་
འོག་ཕྱུག་པོ་བྱེད་དགོས་པ་ལོས་ཡིན། ཡིན་ནའང་རང་གི་ཕ་རྒྱུད་བུ་རྒྱུད་ནས་
གོམས་པའི་ལས་ཀ་འདི་ཕར་བཞག་ནས་མི་འཇོན་འཇོན་མདོག་གིས་ལྕགས་
གླང་བཏང་ནས་ཕྱུག་པོ་ཆགས་རྒྱུའི་བསམ་པ་དེ་ཕྱུག་པོ་མ་ཆགས་གོང་ལ་མི་
ཚང་སྤྲང་པོར་གཏོང་རྒྱུ་ཉག་ཅིག་རེད། གཞི་ནས་ལྕགས་གླང་གི་རྗེས་སུ་མི་
ཡང་ལྕགས་ཀྱི་མི་འདྲ་བ་ཞིག་དགོས། ངས་བལྟས་ན་ཁྱོད་ནི་དེ་འདྲའི་འཇོན་
ཐང་ཅན་མིན། དེ་ལས་ལས་ཀ་དེ་མཚམས་བཞག་ནས་ཡུལ་ནས་བསྡད་དེ་
ཞིང་ལས་བྱས་ན་དགའ” ཞེས་བརྗོད་པའི་གཏམ་དེ་དག་སྣོད་ཁ་སྦུབ་ནང་དུ་
ཆུ་བླུགས་པ་དང་འདྲ་བར་ཕུན་ཚོགས་ཀྱི་ཡིད་ལ་ཤིན་ཏུ་མ་བབས་པར། “གང་
363 རྒྱུ



རྩྭ་ཐང་གི་ཉིན་ཐོ། རྒྱུ
ལྟར་ལྕགས་གླང་ཉོ་རྒྱུའི་སྐད་ཆ་བྱས་ཚར” ཟེར། ཕ་ཟླ་དོན་གྱི་སེམས་སུ་ཁོང་
ཁྲོའི་མེ་ལྕེ་རབ་ཏུ་འབར་ཡང་བཟའ་ཟླ་འདས་པོའི་བཞིན་རས་མིག་ལ་འཁོར་
ཏེ་འདས་ཟིན་པའི་བྱ་བ་མང་བོ་ཞིག་གློག་བརྙན་ཤར་བ་ལྟར་དུ་གྱུར།
ཁོ་གཉིས་གཉེན་སྒྲིག་བྱས་ཏེ་ལོ་ངོ་ལྔ་ཙམ་ཕྱིན་རུང་མངལ་མ་ཚིགས།
མཛའ་གཅུགས་དམ་གྱིས་བཅངས་པའི་ཁྱོ་ཤུག་དེ་གཉིས་ལ་ཕྲུ་གུ་མེད་པའི་
སྡུག་བསྔལ་དེ་རིམ་བཞིན་ཇེ་ཆེར་སོང་། “ཨ་ཅེ་དེ་ཡུགས་ས་མ་ཞིག་མིན་
ནམ།” “ཕྲུ་གུ་མེད་ན་འབྱུང་འགྱུར་མི་ཚང་དེ་སྟོང་རྒྱུ་མ་རེད་དམ” ཞེས་མི་
མང་གི་ཁྲོད་དུ་གླེང་བའི་གཏམ་གྱི་མདའ་མོ་དེས་ཁོ་གཉིས་ཀྱི་སྙིང་ལ་ཟུག་རྔུ་
བྱིན། ཐབས་གཞན་ཅི་ཡོད། ཡར་དཀོན་མཆོག་ལ་མཆོད་པ་འབུལ། མར་ངན་
སློང་ལ་སྦྱིན་པ་གཏོང་། བར་དགེ་འདུན་ལ་བསྙེན་བཀུར་ཞུས་ཏེ་སྐྱབས་དཀོན་
མཆོག་ལ་བཅོལ་རྒྱུ་ལས་འོས་མེད། དེ་ལྟར་ལོ་གཅིག ལོ་གཉིས། ལོ་ལྔ་ཕྱིན་
པའི་དབྱར་སྟོད་ལ་བཟའ་ཟླར་མངལ་ཚགས། བློའི་ཡུལ་ལའང་མ་འཁོར་བའི་
དོན་བཟང་དེས་ཕ་ཟླ་དོན་གྱི་ཁྱིམ་ཚང་ཆུང་ཆུང་འདིར་རེ་ཞིག་བདེ་བ་བསམ་
གྱིས་མི་ཁྱབ་པས་ཁེངས། ཕུན་ཚོགས་སྐྱེས་པའི་ཉིན་ནས་བཟུང་བཟའ་མི་
གཉིས་པོས་མིག་འབྲས་ལྟར་བསྐྱངས། ཕུན་ཚོགས་ལོ་བཅོ་བརྒྱད་ལ་སོན་དུས་
དམག་ལ་ཞུགས། ཨ་མ་དང་དུས་ཚོད་སྐར་ཆ་ཙམ་ཡང་བྲལ་མ་མྱོང་བས་བུ་
ཁྱིམ་དང་བྲལ་ནས་འགྲོ་ཁར་ཨ་མའི་བཞིན་རས་མཆི་མས་བརླན་ཞིང་། མགྲིན་
པ་བརྣངས་ཏེ་ངག་ལས་ཚིག་གཅིག་ཀྱང་མ་ཐོན་པར་རང་གི་སྐེ་ལས་བླ་གཡུ་
བཀྲོལ་ཏེ་བུའི་སྐེ་ལ་བསྐོན་ནས་དཔྲལ་བ་གཏུགས་ཤིང་མཆི་མས་ཕུན་ཚོགས་
ཀྱི་གདོང་ཡང་བརླན་པར་བྱས། ཕུན་ཚོགས་སོང་བའི་ཉིན་ནས་བཟུང་ཨ་མས་
མཚན་མོའི་རྨི་ལམ་གྱི་ཁྲོད་དུ་ཕུན་ཚོགས་ཀྱི་མིང་ནས་འབོད་པ་དང་། ཉིན་
༄༅ རྟ69



ཟA
༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
མོར་ཕུན་ཚོགས་ཀྱི་ཇ་ཕོར་ལ་ལྟ་བཞིན་མིག་ཆུ་ཡང་ཡང་གཏོང་། ཕ་ཟླ་དོན་
གྱིས་སེམས་གསོ་བྱས་ཀྱང་མ་ཕན། “ཨ་ཟླ་དོན། ང་ཤི་སོང་ན་ཁྱོད་ཀྱིས་བུ་ལ་
གཅེས་སྐྱོང་གང་ལེགས་གནང་དགོས” ཞེས་ཡང་ཡང་བཤད་པར་ཕ་ཟླ་དོན་
གྱིས “ཁྱོད་རང་རྣམ་རྟོག་མ་བྱེད་དང་བུ་ལོ་ཤས་ནས་ལོག་ཡོང་གི་རེད” ཅེས་
བཤད། ཕུན་ཚོགས་དམག་ལ་ཞུགས་ནས་ལོ་གཉིས་ལྷག་ཙམ་འགོར་རྗེས་ཨ་མ་
གློ་བུར་དུ་འདས། འཆི་ཁར་མ་བུ་མ་འཕྲད་པའི་འགྱོད་པ་རྟས་མི་ཟིན་པ་དེས།
ཕ་ཟླ་དོན་གྱི་སེམས་ལ་བཟོད་པར་དཀའ་བའི་སྡུག་བསྔལ་ཞིག་བཞག ང་མ་ཤི་
བར་དུ་ངས་བུ་ལ་བྱམས་སྐྱོང་བྱ་རྒྱུའི་བསམ་པ་བཅངས། ཕུན་ཚོགས་དམག་
ནས་ཕྱིར་ལོག་རྗེས་ཁྱིམ་གྱི་ཕ་མར་མི་གུས། རང་གི་བཟའ་ཟླར་མི་བརྩེ། འོག་
བུ་ཕྲུག་ལ་མི་བྱམས་པའི་བྱ་སྤྱོད་ཅི་རིགས་བྱས་ཀྱང་ཕ་ཟླ་དོན་གྱིས་བཟོད་སྒོམ་
བྱེད་པ་ལས་ཚིག་ངན་གཅིག་ཀྱང་བཤད་མ་མྱོང་། དེ་རིང་དབང་མེད་དུ་ཐལ་
བའི་ཚིག་ངན་དེ་དག་ནི་བཟའ་ཟླ་འདས་པ་ནས་ད་བར་ཐེངས་དང་པོ་ཡིན། ཕ་
ཟླ་དོན་གྱི་ཡིད་ལ་བཟའ་ཟླ་འདས་པོའི་བཞིན་རས་འཁོར་བ་དང་། ད་གཟོད་
ཁོང་ཁྲོས་རབ་ཏུ་མྱོས་པའི་བསམ་པ་དེ་ཉིད་ཞི་བར་གྱུར་ཏེ་སེམས་གཏིང་ནས་
སྙིང་རྗེའི་བསམ་པ་ཞིག་རང་ཤུགས་སུ་སྐྱེས་ཏེ་བུའི་སྐྱ་བོར་གྱུར་པའི་ངོ་གདོང་
ལ་བལྟས་ཏེ “དཔལ་སྐྱིད། ཁོ་ལ་ཐུག་པ་ཚ་བོ་གང་བླུད་དང” ཞེས་བཤད་དེ་
གཡོས་ཁང་ལས་ཕྱིར་ཐོན་སོང་།
ཕུན་ཚོགས་ཀྱིས་ཐུག་པ་ཚ་འཐུང་བརྒྱབ་རྗེས་དཔལ་སྐྱིད་ལ “སང་ཉིན་
ང་ལྷ་སར་འགྲོ་རྒྱུ་ཡིན། རྡོག་ཆས་རྒྱོབས་ཤིག” ཅེས་བཤད་པ་དང་ཕོར་བ་མར་
བཞག་ནས་ཉལ་བར་སོང་།
ཕ་ཟླ་དོན་ནས་ཕུན་ཚོགས་ཀྱིས་འཁྱེར་རྒྱུའི་ཉལ་ཆས་ལ་བལྟས་ནས་
ཝ 331



རྩྭ་ཐང་གི་ཉིན་ཐོ། ༡
ཁོང་ཁྲོ་དང་སྙིང་རྗེ། སེམས་ཁྲལ་དང་སྡུག་བསྔལ་སོགས་ཕན་ཚུན་བསྣོལ་མར་
འདྲེས་ནས་བརྗོད་པར་དཀའ་བའི་བསམ་ཚུལ་སྣ་ཚོགས་ཤིག་སྐྱེས་ཏེ་དབུགས་
རིང་ལན་འགར་ཕྱུང་ཞིང་ཅི་བྱ་གཏོལ་བྲལ་གྱི་གནས་སུ་གྱར་བའི་ཚུལ་དེར་
བལྟས་ན། ཕལ་ཆེར་ཁོང་གི་སེམས་སུ་དེ་དག་ཐམས་ཅད་རྣམ་སྨིན་རེད། ལས་
འབྲས་ལ་བསླུ་བ་མེད་སྙམ་སྟེ་སྡུག་བསྔལ་ལས་བསྒྲལ་ཐབས་ཤིག་བྱ་རྒྱུའི་
བསམ་པ་སྤུ་ཙམ་ཡང་མེད་པ་འདྲ། དཔལ་སྐྱིད་ཀྱིས་ཚུལ་དེ་མཐོང་སྟེ་ཕ་ཟླ་དོན་
གྱི་ཇ་ཕོར་ཡར་བཏེགས་ནས “ཕ་ལགས། གསོལ་ཇ་མཆོད” ཅེས་བཤད་པས་
གཞི་ནས་འདྲེན་བྱེད་གཡོ་ཙམ་བྱས་ཏེ་ཇ་འཐུངས། གངས་ལྗོངས་ཀྱི་ཆབ་དཔལ་
རིག་གསུམ་གྱི་ལྟེ་གནས། སྟོད་སེང་གེ་ཁ་འབབ་ནས་སྨད་འབྲི་ཆུའི་འགྲམ་རྒྱུད་
བར་གྱི་བོད་རིགས་ཚོའི་ཕྱག་མཆོད་འབུལ་བྱེད་ཡུལ། ཕྱི་གླིང་རྒྱལ་ཁབ་ཁག་
གི་ཡུལ་སྐོར་པ་ཚོའི་ལྟ་སྐོར་ཞིབ་འཇུག་བྱེད་གནས་བཅས་ཡིན་པའི་ལྷ་ལྡན་
ལྗོངས་འདི་ཉིད་ཏང་གི་ལྷུག་གཏོང་སྲིད་ཇུས་ལག་བསྟར་གནང་བའི་རྗེས་སུ་
བཅུ་དྲུག་ལང་ཚོ་དར་བའི་རི་དྭགས་མིག་ཅན་མ་ཞིག་དང་འདྲ་བར་ཕྱོགས་
བཞི་མཚམས་བརྒྱད་ཀྱི་སྐྱེ་བོ་མང་བོའི་ཡིད་དབང་བཀུག་སྟེ་འདུ་འཛིའི་གནས་
ཆེན་པོ་ཞིག་ཏུ་གྱུར། བར་སྐོར་དུ་ཚོང་རྒྱག་མཁན། ཕྱག་འཚལ་མཁན། ལྟོ་སློང་
མཁན་སོགས་བར་མཚམས་མེད་པར་ཕར་འགྲོ་ཚུར་འོང་བྱེད། འདུ་འཛི་ཆེ་བའི་
གནས་དེས་འཇོན་ཐང་ཅན་གྱི་མི་ལ་ཕྱུག་པོར་འགྱུར་བའི་ལམ་ཡངས་པོར་ཕྱེ་
ཞིང་། སྒྱིད་ལུག་ཐ་ཤལ་གྱི་སྐྱེ་བོ་དག་ལ་མཚོན་ན་དེ་ནི་མི་གཙང་རྫབ་ལུད་ཀྱི་
ཕུང་བོ་ལྟ་བུ་ཞིག་དང་འདྲ། །
ཕུན་ཚོགས་དང་ཁོའི་གྲོགས་པོ་གཉིས “གངས་སྐྱིད” ཆང་ཁང་དུ་
འཛོམས་ཏེ་ཆང་མས་ཁང་བའི་སྦུག་ནས་ཆང་དང་པོ་ཧུར་གང་འཁྱེར་ཡོང་
361



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ནས། ཕུན་ཚོགས་ཀྱི་འགྲམ་དུ་བཅར་ཏེ “ཕུན་ཚོགས་ལགས། ཡུན་རིང་
མཇལ་མ་བྱུང་མཆོད་ཆང་དང་པོ་ཡིན། ཨ་ལད་གསུམ་སྒྲོན་མཉེས་དག་
ཅིག་གནང་དང” ཞེས་འཛུམ་མདངས་སྟོན་ཞིང་འདོད་པའི་མིག་མདའ་ཞིག་
འཕངས་པ་དེས་སྲེད་ཅན་ཕུན་ཚོགས་ཀྱི་ཡིད་མྱོས་པར་གྱུར་ཏེ་བག་ཚ་བའི་
གཡའ་དང་བྲལ་ནས་ཆང་མའི་གདོང་ལ་བལྟས་ཏེ “ཁྱེད་ཀྱི་མཛེས་པའི་གདོང་
དེ་དང་། སྙན་པའི་གསུང་འདིས་ང་འདི་ལ་མི་ཡོང་རང་ཡོང་བཟོས་སོང” ཞེས་
བཤད་པར་ཁོའི་གྲོགས་པོ་གཉིས་དགོད་བཞིན “དེ་ག་རང་རེད། དེ་ག་རང་
རེད” ཅེས་བཤད། ཕུན་ཚོགས་ཀྱིས་ཆང་ཞབས་དག་བརྒྱབ་རྗེས་ཚོས་གཞི་
སྔོ་དཀར་གྱི་ཉིའུ་ཙེ་སྟོད་གོས་ཀྱི་ཁུག་མའི་ནང་ནས་ཤོག་སྒོར་ལྔ་བཅུ་ཐམ་པ་
དང་། ཐ་མག་ཟུར་གསུམ་རྟགས་ཅན་ཞིག་ཅོག་ཙེའི་སྟེང་དུ་བཞག་སྟེ “གྲོགས་
པོ་ཚོ། མཆོད་ཆང་མཉེས་པོ་བཞེས་དང་། དེ་རིང་སྦྱིན་བདག་ང་ཡིན” ཞེས་
བཤད་པར་གྲོགས་པོ་གཉིས་ཀྱིས་སྒོར་མོ་ལ་བལྟས་ཏེ་འཛུམ་དམུལ་དམུལ་
གྱིས “དངོས་གནས་ཕུན་ཚོགས་རང་རྫིག་པོ་ཆགས་འདུག” ཟེར། ཆང་མས་
སྐད་ཆ་དེའི་མཇུག་མཐུད་དེ “རྗེས་སུ་ཁྱེད་རང་སྦག་སྦག་ལ་ཞོན་ཏེ་འགྲོ་དུས་
ང་ཚོ་མ་བརྗེད་པ་གནང་རོགས” ཞེས་པའི་གཏམ་དེས་ཕུན་ཚོགས་ཀྱི་ཡིད་
ལྷག་པར་མགུ་བར་གྱུར་ཏེ “སྙིང་སྡུག་ཁྱེད་རང་བརྗེད་ན་ག་ནས་འགྲིག” ཅེས་
བཤད་པ་དང་ལག་པ་བརྐྱངས་ཏེ་ཆང་མའི་འགྲམ་པར་བྱིལ་བྱིལ་བྱས། གྲོགས་
པོ་གཉིས་ཀྱིས་ཕུན་ཚོགས་ཀྱི་བྱེད་སྟངས་དེར་ཡིད་མོས་པའི་རྣམ་འགྱུར་
བསྟན་པ་དེས་མེ་འབར་བའི་སྒང་ལ་ཤིང་བསྣན་པའི་དཔེ་ལྟར་ཕུན་ཚོགས་ཀྱི་
འདོད་སེམས་རབ་ཏུ་འཕེལ་ནས་ཡ་རབས་ཀྱི་ཚུལ་ལས་འདས་པའི་སྤྱོད་ངན་ ་
སྣ་ཚོགས་བསྒྲུབས།
ཉྩ 562 རྒྱུ



རྩྭ་ཐང་གི་ཉིན་ཐོ། རྒྱུན
རྟ་བདུན་དབང་བོ་ནུབ་རིའི་ཕང་བར་བཞུད་པ་དང་མཉམ་དུ་མུན་པའི་
བདག་པོས་མཐུ་རྩལ་ངོམ་མགོ་ཚུགས། ཁྲོམ་གཞུང་གཡས་གཡོན་གྱི་ཚོང་པ་
ཚོ་མུན་པའི་བདག་པོར་འཇིག་པ་ལྟར་ཁྲོམ་ཆས་རྣམས་བྲེལ་འཚུབ་ཀྱིས་སྡུད་
བཞིན་ཡོད་པ་དང་། གློག་གི་སྒྲོན་མེར་ཉིན་བྱེད་སྣང་བའི་འོད་སྣང་ལྟ་བུའི་
མཐུ་ནུས་མེད་ནའང་རང་གི་ལྷག་བསམ་མཚོན་པའི་འོད་སྣང་སྤྲོས་ཏེ་ལམ་
འགྲོ་པ་དག་ལ་སྐྱེལ་མ་བྱས། ཆང་གིས་བཟི་བའི་གྲོགས་པོ་གསུམ་གྱིས་མིག་
ཕྱེ་མ་བཙུམ་གྱིས་ཕན་ཚུན་ལ་ལྟ་ཞིང་། ཁ་ནས་ལྡབ་ལྡིབ་སྨྲ་བ་དང་། ལུས་ནི་
རླུང་བུས་གཡོས་པའི་ལྗང་བུ་ལྟར་གཡས་འགྱེལ་གཡོན་འགྱེལ་དུ་འདུག ད་
གིན་བཞིན་ལས་འཛུམ་པའི་མདངས་ཕྱུང་ཞིང་། ཁ་ནས་སྙན་པའི་ཚིག་བརྗོད་
པའི “སེམས་བཟང” གི་ཆང་མ་གཞོན་ནུ་མ་དེའི་མིང་ནས་ཡང་ཡང་བོས་
ཀྱང་གྲིབ་མ་ཙམ་ཡང་མཐོང་རྒྱུ་མི་འདུག སྣུམ་བཙག་ཚར་བའི་འབའ་ཆ་
འདི་ད་ནི་དུད་འགྲོ་ལ་སྟེར་རྒྱུ་ལས་འོས་མེད། སྐབས་དེར་ཁྲོམ་ལམ་སྟེང་ནས་
བདེ་སྲུང་ལས་ཁུངས་ཀྱི་མོ་ཊ་དང་སྦག་སྦག་སོགས་བདེ་སྲུང་སྐོར་སྐྱོད་བྱེད་
པའི་འཕྲུལ་འཁོར་གྱི་སྒྲ་ཞིག་གློ་བུར་དུ་ཆང་ཁང་གི་ཕྱོགས་སུ་གྲགས་འོངས་
པས་གྲོགས་པོ་གསུམ་པོ་ཧར་གྱིས་བཞེངས་ཏེ་གཉིད་ལས་སད་པ་ལྟར་གྱུར། ས་
འདིར་ཡུན་རིང་སྡོད་མི་རུང་སྙམ་སྟེ་བྲེལ་འཚུབ་ངང་ཆང་ཁང་ལས་ཐོན་ཏེ་
མུན་པའི་ཁྲོད་དུ་ཡལ་སོང་།
ཆང་ཁང་ནས་ཇ་ཁང་། ཇ་ཁང་ནས་ཆང་ཁང་། ཉིན་ལྟར་སྲང་ལམ་གྱི་ཁྱི་
ལྟར་བདག་མེད་དུ་འཁྱམས་པའི་ཕུན་ཚོགས་ཀྱི་ཨམ་ཕྲག་ལས་དངུལ་ཇེ་ཉུང་
ཇེ་ཉུང་དུ་སོང་བ་དང་། ཆང་འཐུང་གྲོགས་ཀྱང་རྒྱང་ཇེ་རིང་ཇེ་རིང་དུ་སོང་བས།
ཁོས་སེམས་ལ་ད་ནི་དངུལ་ཞིག་ཐབས་མ་བྱས་ན་ཅི་ནས་ཀྱང་མི་འགྲིག་སྙམ་པ་
ཙིཏྟཾ 363 ཞུ



༄༅ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
དང་དེ་སྔ་བསྐུལ་ནས་མངགས་ཆ་བྱས་པའི་ལྕགས་གླང་དེ་བྱུང་ཡོད་མེད་རྩོད་
གཅོད་བྱེད་པར་སོང་།
མགོ་སྐྲ་རིང་ཞིང་། ཀོ་བའི་སྟོད་གོས་གྱོན་པ། ཚོན་མདོག་ཅན་གྱི་མིག་
ཤེལ་བརྒྱབ་པའི་སྐྱེས་པ་དེས་ཕུན་ཚོགས་ལ “ད་གྲོགས་པོ་རང་གི་དོན་དག་དེ་
གྲུབ་སོང་། གནངས་ཉིན་ཁྱེད་རང་ལྕགས་གླང་རྩིས་ལེན་དུ་ཤོག” ཅེས་བཤད་
པས་ཕུན་ཚོགས་ནི་དགའ་བ་འབུམ་གྱིས་མྱོས་ཏེ “ཐུགས་རྗེ་ཆེ” ཞེས་བརྗོད་
པ་དང་། སྐྱེས་པ་དེས་སླར་ཡང་ཕུན་ཚོགས་ལ “གྲོགས་པོ། ཁྱེད་ཀྱིས་ད་དུང་
ང་ལ་དངུལ་ཁག་ཅིག་སྤྲོད་རྒྱུ་ལུས་ཡོད་པ་དེ་ག་དུས་སྤྲོད་རྩིས་ཡོད” ཅེས་དྲིས་
པར། ཕུན་ཚོགས་ཀྱིས “གང་མགྱོགས་ཀྱིས་ཕུལ་ཆོག གང་མགྱོགས་ཀྱིས་ཕུལ་
ཆོག” ཅེས་བཤད། སྐྱེས་པ་དེས “འོ་ན་ཟླ་བ་འདིའི་ཟླ་མཇུག་ལ་སྤྲད་ན་ག་
འདྲ་རེད།” ཕུན་ཚོགས་ཀྱིས “དེ་རང་ཆོག འོ་ན་ཁྱེད་རང་གནངས་ཉིན་ཕེབས་
ཤོག” ཅེས་བཤད་པ་དང་ཕུན་ཚོགས་ཀྱི་གདོང་ལ་འཛུམ་མདངས་རྒྱས། །
བྱ་ལམ་ཡངས་པོར་སྤྲིན་གྱི་གཡའ་དང་བྲལ་ཞིང༌། ཉིན་བྱེད་དབང་
བོའི་ཚ་གདུག་གིས་ས་སྟེང་གི་རྡོ་ཡང་བཞུ་བར་བྱེད་པའི་དབྱར་ཟླ་འབྲིང་
བོའི་ཉིན་ཞིག་ལ་གྲོང་སྟོད་ཁང་གསར་ཚང་གི་སྒོ་འགྲམ་དུ་སྦག་སྦག་ “ཧོང་
ཏ145” རྟགས་ཅན་ཞིག་བཞག་ཡོད་པ་དེར་བུང་བའི་ཚོགས་འཁོར་བ་བཞིན་
ཕྲུ་གུ་མང་བོས་བསྐོར་ནས་འདུག
“ཕ་ལགས། གྲོགས་པོ་ཕུན་ཚོགས་ཀྱིས་དེ་སྔ་ལྕགས་གླང་ཞིག་ངའི་ལག་
ནས་ཉོས། སྐབས་དེར་དངུལ་ཆ་ཚང་སྤྲོད་ཐུབ་མ་སོང་བས་ད་དུང་ཆད་དངུལ་
སྟོང་ཕྲག་ལྔའི་འཛིན་ཤོག་དེ་འདི་ཡིན” ཞེས་བཤད་པ་དང་དགོད་ཙམ་བྱས་
པས་གསེར་སོ་ཕྱི་ལ་མངོན་པ་དང་། ཚོན་མདོག་ཅན་གྱི་མིག་ཤེལ་འོག་ནས་
334 ཞུ



ཧ
རྩྭ་ཐང་གི་ཉིན་ཐོ།
འདོད་རྔམ་ཆེ་བའི་མིག་གི་མདའ་མོ་ཕ་ཟླ་དོན་གྱི་གདོང་ལ་འཕངས་ཤིང་། ཀོ་
བའི་སྟོད་གོས་ཀྱི་ཨམ་ཕྲག་སྦུག་མ་ནས་ཤོག་འཛིན་ཞིག་བཏོན་ཏེ་ཅོག་ཙེའི་
སྟེང་དུ་བཞག་ “ཆད་དངུལ་སྤྲོད་རྒྱུའི་དུས་བཀག་སྔ་ས་ནས་ཟིན་སོང་ཡང་ཕུན་
ཚོགས་དང་ངེད་གཉིས་གྲོགས་པོ་གཤའ་མ་ཡིན་པས་ངས་ཟླ་ཤས་འགྱངས་པར་
བྱས་ཏེ་དེ་རིང་བཅར་བ་ཡིན” ཞེས་པའི་ཚིག་དེ་ལས་དངུལ་རྣམས་དེ་རིང་མ་
སྤྲད་ན་དུས་འགྱངས་མི་བྱེད་པའི་རྒྱུ་མཚན་ཤུགས་སུ་བསྟན། ཕོ་ཟླ་དོན་གྱིས་
སྐད་ཆ་དེ་དག་ལ་བསམ་གཞིག་བྱེད་བཞིན་དེ་ལ་འཚམ་པའི་ལན་ག་འདྲ་ཞིག་
བཏབ་ན་དགའ་ཨང་སྙམ་པའི་ངང་དུ་ཡུད་ཙམ་བསྡད་པས་ཁང་ཆུང་དེའི་ནང་
དུ་རེ་ཞིག་སྒྲ་ཅི་ཡང་མེད་པར་ཧ་ལམ་ཙི་ཙིས་དབུགས་གཏོང་བའི་སྒྲ་ཡང་ན་
བས་ཐོས་འོང་སྙམ་པའི་རྣམ་པ་ཞིག་ཐོན། ཕ་ཟླ་དོན་གྱིས་གདོང་ལ་འཛུམ་ཞིག་
ཤར་ཏེ “རྒན་ལགས། གསོལ་ཇ་བཞེས་དང” ཞེས་བཤད་རྗེས་སླར་ཡང “རྒན་
ལགས་ཀྱི་མཚན་ལ་ག་རེ་ཞུ་གི་ཡོད” ཅེས་དྲིས་པས་མི་དེས་ཅོག་ཙེའི་སྟེང་གི་
འཛིན་ཤོག་ལ་མཛུབ་མོ་བཙུགས་ཏེ “དཔའ་རྟུལ” ཞེས་བཤད་དེ་ཕ་ཟླ་དོན་གྱི་
གདོང་ལ་ཅེ་རེར་བལྟས། “དགོངས་པ་མ་ཚོམ། ཞལ་མཇལ་བ་དང་པོ་ཡིན་པས་
མཚན་མི་འདྲི་ཀ་མེད་བྱུང”ཟེར་བར། དེས “གང་ཡང་བྱེད་ཀྱི་མ་རེད།” “དེང་
སྐབས་ང་ཞིང་ལས་ཁོ་ནར་མགོ་འཁོར་ཏེ་ད་ལྟ་ལག་དངུལ་སྐར་གང་ཡང་མེད་
པས། དངུལ་དེ་ཉིན་ཤས་འགོར་འགྱངས་གནང་ན་འགྲིག་ཨེ་ཡོང” ཞེས་དྲིས་
པ་ལ། དཔའ་རྟུལ་གྱི་བཞིན་མདངས་ནག་པོར་གྱུར་ཏེ “ངས་ཟླ་ཤས་འགྱངས་པར་
བྱས་པ་ཡིན། ད་དུང་...” ཡང་དགོད་འཚེར་འཚེར་ངང “ཉེ་ཆར་ང་ཡང་ཚོང་
ལམ་འགྲོ་རྒྱུགས་མ་བྱུང་བས་ལག་དངུལ་ཧ་ཅང་བྲིན་པོ་མི་འདུག” ཡང་དངུལ་
ཁུག་ནས་འཛིན་ཤོག་འགའ་བཏོན་ཏེ “གཟིགས་དང་། ངས་ཀྱང་མི་གཞན་ལ་
ཤྩ 365 རྒྱུ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བུ་ལོན་མང་བོ་སྤྲོད་དགོས་ཡོད.....” ཁོས་ཕྱོགས་གང་ཅིའི་རྒྱུ་མཚན་མང་བོ་
བཤད་དེ་སྐབས་རེར་ཁའི་ཟུར་ནས་ཁ་ཆུའི་ལྦུ་བ་ཐོན་པ་དང་། སྐབས་རེར་ཁ་
ཆུ་འཐོར་བཞིན་གནས་ལུགས་མང་བོ་བཤད་པ་ན། ཕ་ཟླ་དོན་ནི་དེ་དག་ལ་ལན་
འདེབས་པའི་སྤོབས་པ་དང་བྲལ་ཏེ་རེ་ཞིག་དགུན་གྱི་ཁུ་བྱུག་ལྟར་དུ་གནས་
སོ། །དེ་ལྟར་ཡུད་ཙམ་སོང་བ་ན་ཕ་ཟླ་དོན་གྱིས་མགོ་ཡར་བཏེགས་ནས “རྒན་
དཔའ་རྟུལ་ལགས། ད་ལྟ་ང་ལ་དངུལ་གཅིག་ཀྱང་མེད་པ་ངས་ཨ་མ་དཔང་དུ་
བཙུགས་ཆོག ཁྱེད་རང་གཟིགས་དང་། ཁྱིམ་ན་མནའ་མ་དང་ང་གཅིག་པུ་
ཡིན། ཕྱིར་འགྲོ་མཁན་ཕུན་ཚོགས་ཁོ་རང་རེད། ཆད་དངུལ་ད་ལྟ་རང་འབུལ་
ཐབས་རྩ་བ་ནས་མི་འདུག” ཅེས་བཤད་པ་ལ། དཔའ་རྟུལ་གྱིས “ཕུན་ཚོགས་
ག་དུས་ཡོང་གི་རེད་དམ” ཞེས་དྲིས། ཕ་ཟླ་དོན་གྱིས “ཉིན་ཤས་ནས་ལོག་ཡོང་
གི་རེད། དེ་དུས་བཀའ་མོལ་གནང་ཆོག” ཅེས་གདེང་ཚོད་སྤུ་ཙམ་ཡང་མེད་
པའི་ངང་ལན་བཏབ་པར་དེ་རབ་ཏུ་ཁྲོས་ཀྱང་རེ་ཞིག་སེམས་མནན་ཏེ་ཡར་
ལངས་ནས་མཆོད་བཤམས་དཀྲོལ་མ་དང་། ཁ་གདན་བྱ་འབྲུག་དང་ཆ་སྒམ་
ཚེ་རིང་དྲུག་འཁོར་བཅས་ལ་བལྟས་ཏེ “འོ་ན་ང་ཉི་མ་གསུམ་ནས་ཡོང་གི་
ཡིན། དེ་དུས་དངུལ་སྤྲོད་རྒྱུ་མེད་ན། འདི་དག་ལ(ནང་གི་ཅ་ལག་ལ་མཛུབ་མོ་
བཙུགས་ཏེ)དངུལ་གོང་བ་ཅད་དེ་རྩིས་རྒྱག་དགོས” ཞེས་བཤད་དེ་ཕྱིར་བལྟས་
ཙམ་ཡང་མི་བྱེད་པར་སོང་། ཕ་ཟླ་དོན་ནི་རི་མོར་བྱས་པ་ལྟར་གྱུར། སྒོའི་ཕྱི་
ན་སྦག་སྦག་གི་སྒྲ་དང་ཕྲུ་གུ་མང་བོའི་སྐད་སྒྲ་བསྲེས་ནས་གྲགས་པ་དེ་དག་
རིམ་བཞིན་ཆེ་བ་ནས་ཆུང་བ་དང་། ཆུང་བ་ནས་ཡལ་བར་གྱུར། ཕ་ཟླ་དོན་
ནི་ད་དུང་འགུལ་ཙམ་ཡང་མི་བྱེད་པར་བསྡད་ཡོད། དེ་ནས་ཡར་ལངས་ཏེ་སྒོ་
ཕྱིར་ཐོན་མཚམས་སུ་མདུན་གྱི་མཆོད་བཤམས་དཀྲོལ་མ་དེ་མཐོང་སྟེ་ཡིད་ཀྱི་
ཧྥ 569



རྩྭ་ཐང་གི་ཉིན་ཐོ། རྒྱུན་
གཏིང་ནས་སྐྱོ་བ་ཞིག་སྐྱེས་ཏེ་མཆི་མས་མིག་ཟུང་བསྒྲིབས་པ་དང་། བཟའ་ཟླ་
འདས་པོའི་བཞིན་རས་ཡིད་ལ་ཝ་ལེར་འཁོར་ཏེ “དཀོན་མཆོག་མཁྱེན། ཆོས་
སྒྲོན་ཁྱེད་འཇིག་རྟེན་དང་སྔ་པོར་བྲལ་དགོས་དོན་གང་ཡིན། འུ་གཉིས་ཀྱིས་
དཀའ་སྡུག་ཚད་མེད་མྱངས་ཏེ་གསོས་པའི་ཕྲུ་གུ་དེས་ད་ལྟ་ཆག་སྒོ་འདི་འདྲ་
ཞིག་བསླངས་སོང་། ངས་འདི་འདྲའི་སྡུག་པོ་ཚད་མེད་མྱོང་དགོས་དོན་ག་རེ་
ཡིན་ནམ.....” ཞེས་ངུ་ངག་དང་བཅས་ཏེ་ཆིག་ལབ་བྱས།
སྲང་ལམ་དུ་འཁྱམས་པའི་སྤྲང་ཁྱི་དེ་རེ་ཞིག་ཟས་ཀྱིས་ཕོངས་པའི་སྟབས་
ཀྱིས་ཤར་རྒྱུག་ནུབ་རྒྱུག་བྱས་མཐར་ལྷ་ས་ནས་ལྷོ་ཁ་ཁུལ་དུ་ཚྭ་དབོར་འདྲེན་
བྱ་རྒྱུའི་ལས་ཀ་ཞིག་རྙེད། ཉིན་དེར་ཕུན་ཚོགས་ཀྱིས་ཚྭ་དོ་པོ་དེ་དག་ལྕགས་
གླང་སྟེང་དུ་བརྩིགས་རྗེས་ངལ་གསོ་ཕྲན་བུ་བྱེད་དུས “ཁ་ལང་ལ་ཤོར་བའི་གླུ་
ཆུང་དེ། ཕ་ཨ་མ་ཤི་ཡང་ལྷང་ལྷང་ལེན” ཞེས་པའི་འཇིག་རྟེན་གཏམ་དཔེ་ལྟར་
ཡིད་ལ “གངས་སྐྱིད” ཆང་ཁང་དྲན་ཏེ་ཨམ་ཕྲག་ལས་དངུལ་གཅིག་ཀྱང་མེད་
ནའང་ལྕགས་གླང་གི་ཁ་ལོ་རང་དབང་མེད་པར་དེའི་ཕྱོགས་སུ་བསྒྱུར། “གངས་
སྐྱིད” ཆང་ཁང་གི་སྒོ་འགྲམ་དུ་ལྕགས་གླང་བཞག་ནས་ནང་དུ་འཛུལ་སྐབས་
ཆང་མས་སྔར་བཞིན་གཡོ་འཛུམ་དང་བཅས་ཏེ་ཁོ་རང་ནང་དུ་བསུས། “ཕུན་
ཚོགས་ལགས། མཆོད་ཆང་གནང་དང་།” དེ་ལྟར་ཆང་འཐུངས་ནས་དུས་
ཚོད་རིམ་བཞིན་ཕར་འདས། ནམ་མཁར་སྤྲིན་ནག་འཁྲིགས་ཏེ་ཉི་མའི་སྣང་
བ་བསྒྲིབས་ཤིང་ས་གཞིར་ཚ་རླུང་ཞིག་གཡོས་ཏེ་དུས་རྒྱུན་དང་མི་འདྲ་བ་ནི་
ཆར་དྲག་འབབ་རྒྱུའི་སྔ་ལྟས་རེད། ཕུན་ཚོགས་ཀྱིས་ཆང་གིས་བཟི་བའི་མིག་
ཟུང་གདངས་མ་བཙུམ་གྱིས་ནམ་མཁར་ལྟ་བཞིན་ལྕགས་གླང་སྟེང་དུ་འཛེགས།
ཆང་མས “ཕུན་ཚོགས་ལགས། གཟབ་གཟབ་གནང་དགོས” ཞེས་བཤད་པར།
༄༅ 367 ༄



ཀྲུང་གོའི་བོད་ཀྱི་དེང་རབས་ཚོས་རིག་གཅེས་བཏུས།
ཕུན་ཚོགས་ཀྱིས “སྣང་དོགས་མི་དགོས། ཆང་ཁ་ལ་འཐུང་ནའང་རྩིས་རིག་པ་
རེད” ཟེར་བཞིན་ལྕགས་གླང་ལ་ཁ་ལོ་བསྒྱུར་ཏེ་གཟུགས་བརྙན་མུན་པའི་ཁྲོད་
དུ་ཡལ་བར་གྱུར། །
སྤྲིན་ནག་གི་ཀློང་ལས་འབྲུག་སྒྲ་དང་བཅས་ཏེ་གློག་ཞགས་དམར་
པོ་བར་མེད་དུ་འཁྱུག་པ་དང༌། ལྷའི་རྫིང་བུའི་ཞབས་བརྡོལ་ཏེ་ཆུ་ས་གཞིར་
འཛག་པ་ལྟར་ཆར་དྲག་བབས་ཤིང་ཡར་ཀླུང་གཙང་བོའི་གཞུང་ཕྱོགས་སུ་
འཐེན་པའི་གཞུང་ལམ་གཡས་ངོས་ཀྱི་བྲག་རིའི་སྟེང་ནས་ཤཱ་འོད་རྒྱུགས་པ་
ལྟ་བུའི་དྲག་ཆར་འུར་སྒྲ་དང་བཅས་ཏེ་གཞུང་ལམ་ནས་གཙང་བོའི་ཕྱོགས་
སུ་རྒྱུགས། སྐབས་དེར་གློག་འོད་ཡ་གཅིག་ལས་མེད་པའི་ལྕགས་གླང་དེ་ཁྱར་
ཁྱོར་ངང་གཞུང་ལམ་དེའི་སྟེང་དུ་རྒྱུག་འོངས་པ་དང་། ལམ་འཕྲང་དེ་ཚར་ལ་
ཁད་ཀྱི་རི་ཟུར་ཞིག་ཏུ་སླེབས་པ་དང་མདུན་ནས་གློ་བུར་དུ་རླངས་འཁོར་གྱི་
གློག་འོད་ཅིག་བརྒྱབ་པ་དང་། ལྕགས་གླང་གི་ཁ་ལོ་བསྐོར་ཚོད་མ་ཟིན་པར་
གཞུང་ལམ་གཡས་ཀྱི་དོང་ཞིག་ཏུ་འབྲུག་སྒྲ་ལྡིར་བ་ལྟ་བུའི་སྐད་སྒྲ་དང་བཅས་
ཏེ་ལྷུང་། རླངས་འཁོར་སྟེང་གི་ཁ་ལོ་པས་མགོ་དང་ལུས་སྟོད་ཁྲག་གིས་བརྫིས་
པའི་ལྕགས་གླང་གི་ཁ་ལོ་པ་ཕུན་ཚོགས་ལམ་སང་སྨན་ཁང་དུ་བསྐྱལ། །
ཕུན་ཚོགས་ལ་རྨས་སྐྱོན་ཤོར་ཏེ་སྨན་ཁང་དུ་བསྡད་པའི་གནས་ཚུལ་
གྲོང་སྟོད་ཁང་གསར་ཚང་ལ་འབྱོར་བ་དང་། བསམ་ཡུལ་ལས་འདས་པའི་ཆག་
སྒོ་དེས་རེ་ཞིག་ཕ་ཟླ་དོན་ནི་བསམ་རྒྱུ་དྲན་རྒྱུ་མེད་པའི་གནས་སུ་གྱུར་པ་དང་།
དཔལ་སྐྱིད་དང་ཕྲུ་གུ་གཉིས་ནི་ངུ་རྒྱུ་ལས་གཞན་ཅི། ཡུད་ཙམ་སོང་རྗེས་ཕ་ཟླ་
དོན་གྱིས་དཔལ་སྐྱིད་ལ་རྡོག་ཆས་གྲ་སྒྲིག་བྱ་རྒྱུའི་མངག་ཆ་བྱས། །
ཕྱི་ཉིན་གྱི་ཞོགས་པར་ཕ་ཟླ་དོན་དང་། དཔལ་སྐྱིད། ཕྲུ་གུ་གཉིས་
རྒྱུ 353 ༄༅



རྩྭ་ཐང་གི་ཉིན་ཐོ།
བཅས་སྨན་ཁང་དུ་ཕུན་ཚོགས་ལ་ལྟ་བར་བསྐྱོད། གྲོང་སྟོད་ཁང་གསར་ཚང་
གི་རྒྱ་སྒོ་ཆེན་པོ་དེར་ཚུན་གསུམ་ལྷག་ཙམ་གྱི་བོད་ཀྱི་སྒོ་ལྕགས་ཤིག་བརྒྱབ་
ནས་ཡོད་དོ། །
(1989ལོའི《བོད་ཀྱི་རྩོམ་རིག་སྒྱུ་རྩལ་》དེབ་དང་པོ་ལས་བདམས)
ཉྩ 369 ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
ཕ་རྒན་འདས་རྗེས།
དོན་ཡོད།
ས་རུབ་ནས་རྒྱང་མིག་ཆད་པའི་སྐབས་སུ། ཨ་ཁུ་བསྟན་པ་སྡེ་འདབས་ཀྱི་
ཟམ་སྣེར་སླེབས་ཤིང་། འགྲོ་མཚམས་རེ་ཞིག་བཞག་སྟེ་ཕུ་ཐུང་གིས་དཔྲལ་བའི་
རྔུལ་ཆུ་འབྱིད་བཞིན་མིག་ཟིམ་མེར་རང་ཁྱིམ་གྱི་ཕྱོགས་སུ་བལྟས་ཚེ། ཨ་ནེ་སྒྲོལ་
བྷེ་ཚང་གི་གཡུལ་ཁ་ན་མི་མང་བོ་ཞིག་གིས་འུར་ཟང་ཟིང་བྱེད་པ་མཐོང་། ཁོང་
གི་སེམས་ལ་དེ་ནི་བྱིས་པ་ཚོ་གཡུལ་ཁ་ན་རྩེད་མོ་རྩེ་བཞིན་ཡོད་པ་རེད་སྙམ། དེ་
ནས་ཟམ་པའི་ཕ་རོལ་ཏུ་སོང་སྟེ་མ་ཎི་ཁང་གི་ཉེ་སར་སླེབས་སྐབས་འུར་སྒྲའི་
ཁྲོད་ནས་བྱིས་པའི་དགོད་སྒྲ་ཐོས་ཐུབ་པར་མ་ཟད། རྒན་རྒོན་ཚོའི་ཧ་ལས་པའི་
སྐད་ཀྱང་ཐོས་ཐུབ་པས། ཨ་ཡ་མཚན་སྙམ་ནས་འགྲོ་མཚམས་བཞག་ཅིང་རྣ་བ་
བླགས་ནས་ཉན་ཙ་ན། མ་ཎི་ཁང་གི་གྱང་ཟུར་དུ་ལོ་ལོན་འགས་ལབ་གླེང་འདི་
ལྟར་བྱེད་པ་ཐོས་བྱུང་།
“སྙིང་རྗེ། ཚེ་སྒྲོན་ཚང་གི་བླ་གསང་ཁེ་ཉིན་རྡོ་ལུང་མཁར་ཆག་ནང་ན་
ངུ་བཞིན་འདུག་ཟེར་བ་བདེན་ཚོད་འདུག དེ་རིང་གཅིག་པུ་ལ་སྒྲོལ་བྷེ་འཛིན་
ཐེངས་གཉིས་བྱས་སོང་། ད་ནི་བསྔོ་རྟེན་རེ་འབུལ་ན་འབུལ་རན་རེད།” འདི་ནི་
ཨ་ནེ་ཚེ་ལོའི་སྐད་རེད། །
“ཧིན། བསྔོ་རྟེན། ཡ་ཆུང་ནང་ན་རྩྭ་སྐྱ་ལས་མེད་པ་དེ་ཚོས་སྡེ་བར་ཇ་
ཉྩ 370%



རྩྭ་ཐང་གི་ཉིན་ཐོ། ཚུལ་
ཐུན་གཅིག་ཀྱང་ལྡུད་མིན་སུས་ཤེས། སྔོན་གྱི་གཡོག་པོ་དང་ད་ལྟའི་ལོ་ལོན་
ཟེར་བ་མ་ཐོས་སམ། ཚེ་སྒྲོན་ཚང་གི་བླ་གསང་ངེད་གཉིས་ན་ཟླ་ཡིན་ཡང་ཁོ་
རང་སྔོན་ལ་སོང་བ་འདི་རེད། སྙིང་རྗེ། མི་ཚེ་ལ་སྙིང་བོ་ཅི་ཡོད། ཨོཾ་མ་ཎི་པདྨེ་
ཧཱུྃ།” འདི་ནི་མ་ཎི་པ་ཨ་ནེ་ཇོ་མོའི་སྐད་རེད། །
་ ཨ་ཁུ་བསྟན་པས་གོང་གསལ་གྱི་གནས་ཚུལ་རྣམས་ཁྲ་ཆུང་མིག་གིས་
མཐོང་ཞིང་། སྐད་ཆ་རྣམས་ཐོས་འཛིན་རྣ་བས་ཐོས་རྗེས་དོན་འདིའི་མགོ་རྔ་མ་
དང་བར་སྐེད་པ་རྣམས་མ་ལུས་པར་ཁོང་དུ་ཆུད་ཅིང་། འཆར་སྣང་གི་རླབས་
ཕྲེང་དེ་རང་སེམས་ཀྱི་མཚོ་མོའི་འཇིངས་སུ་ལང་ལོང་དུ་འཕྱུར་ཏེ་འཇགས་
ཐབས་མེད་པར་གྱུར། དེ་ལྟར་ཁོ་རང་ཕུར་བུ་ས་ལ་བཏབ་པ་ལྟར་གནས་དེར་
གཡོ་བ་མེད་པར་ཡུན་རིང་དུ་ལུས།
མ་གཞི་ཐེངས་འདིར་ཨ་ཁུ་བསྟན་པས་ད་ལོའི་ཡོང་སྒོ་ལས་སྒོར་མོ་སྟོང་
ཕྲག་གསུམ་ལྷག་ཁྱེར་ནས་ཀ་ཆུ་མཁར་ལ་སྲམ་དང་བྱུ་རུ་ཉོ་རུ་སོང་བ་རེད།
ཁོང་ཀ་ཆུ་མཁར་ལ་སླེབས་ནས་ཆུ་སྲམ་ཆེན་པོ་གསུམ་དང་གཡུ་བྱུར་གྱི་རྒྱན་
ཆ་སོགས་མཁོ་བའི་དངོས་པོ་རྣམས་ཉོས་ནས་ཚགས་སུ་ཆུད་རྗེས། ཟླ་དེའི་ཚེས་
ཉེར་བརྒྱད་ཉིན་གྱི་རླངས་འཁོར་སྤ་སེ་ཉོས་ཤིང་ཉིན་དེར་ཡུལ་དུ་ལོག་པའི་ས་
སོ་མའི་ཚེ་རིང་དང་ཕྲད་ནས་རང་ཡུལ་ལ་ངག་འཕྲིན་བསྐུར་བ་བཞིན། ཚེས་
ཉེར་བརྒྱད་ཉིན་ཨ་ནེ་ཚེ་སྒྲོན་སྔ་མོ་ནས་ཡར་ལངས་ཏེ་རང་གི་ཁྱོ་བོ་རྒན་པོས་
ཟ་བར་དགའ་བའི་ཞ་ཞ་སྡེར་མ་གང་བརྒྱབ། བ་མོ་བཞོས་ཏེ་འོ་ཇ་ཚ་དེམ་གང་
བསྐོལ་རྗེས་ཞ་ཞ་འགའ་ཆུ་ཤོག་ཁུད་ལ་གཅུད་དེ་ཚ་དེམ་དང་མཉམ་དུ་སྐྱེ་བོའི་
ནང་དུ་བཞག་ནས་རྐང་བ་འཐེང་བཞིན་དུ་རྫ་དམར་སུམ་མདོའི་རླངས་འཁོར་
འབབ་ཚིགས་སུ་སོང་ནས། ས་རུབ་རེག་བར་དུ་བསྒུགས་ཀྱང་འགྲུལ་བཞུད་
* 371ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
རླངས་འཁོར་གྱི་གྲིབ་མ་ཙམ་ཡང་མ་མཐོང་། དེ་ནས་ཕྱིར་རང་ཡུལ་དུ་ལོག་སྙམ་
པའི་སྐབས་སུ་མདུན་ཕྱོགས་ནས་མྱུར་སྐྱོབ་རླངས་འཁོར་བཞི་གཞུ་རྒྱུད་ལས་
བྲལ་བའི་མདའ་མོ་བཞིན་ཚུར་ཤོར་འོངས་པ་ལས་གོས་དཀར་གྱོན་པའི་སྨན་པ་
ཞིག་གིས་དེ་རིང་ཀ་ཆུ་ནས་བཏང་བའི་འགྲུལ་བཞུད་རླངས་འཁོར་བྲག་ནག་
འཕྲང་ལམ་ནས་སྟབས་མ་ལེགས་པར་རྦབ་རྡོ་ཕོག་སྟེ་མགོ་རྟིང་བསློགས་ཤིང་མི་
གསུམ་གྱི་རོ་ཡང་མ་རྙེད། ཕལ་ཆེར་གཡང་ལ་ལྷུང་བ་རེད་ཅེས་བཤད་པས། དེར་
འདུས་ཀྱི་མི་རྣམས་འུར་ཟང་ཟིང་བྱས་ནས་མྱུར་སྐྱོབ་རླངས་འཁོར་གྱི་མཐའ་
རུ་རུབ། ཨ་ནེ་ཚེ་སྒྲོན་ཡང་འཕྲལ་དུ་རླངས་འཁོར་ནང་དུ་འཛུལ་ནས་ཞིབ་ཏུ་
བལྟས་ཀྱང་རང་གི་ཁྱོ་བོའི་གྲིབ་མ་ཙམ་ཡང་མ་མཐོང་བས། ད་ནི་རང་གི་ཁྱོ་བོ་
འཇིག་རྟེན་མི་ཡུལ་དང་བྲལ་ཟིན་པ་རེད་སྙམ་ནས་སེམས་སྐྱ་མོ་ཁོ་ཐག་ཆོད་
ཅིང་། གོམ་པ་འཁྱོར་བཞིན་རང་ཡུལ་དུ་མི་ལོག་ཀ་མེད་བྱུང་། དེ་ལྟར་ཡ་ཆུང་
སྡུག་གིས་ཁེངས་ཤིང་། མིག་མཐའ་མཆི་མས་སྦངས་ནས་ཉིན་འགའ་འདས་པ་
ན་རང་གི་ཁྱོ་བོ་འདྲེ་རུ་སྐྱེས་འདུག་ཟེར་བའི་གཏམ་ཞིག་སྡེ་ཕྱི་ནང་ཐམས་ཅད་
ལ་རླུང་ལྟར་གྲགས་འདུག
དེ་ནས་ཅུང་ཙམ་འགོར་ནས་ཨ་ཁུ་བསྟན་པའང་དྲན་པ་སོས་ཏེ་རང་
ཁྱིམ་གྱི་རྒྱ་སྒོའི་ནང་ལ་འཛུལ་བ་ན། མེ་ཁང་ནང་ན་གློག་སྒྲོན་གྱི་འོད་དཀར་
གསལ་ལེར་ཡོད་ཅིང་འུར་ཟང་ཟིང་བྱེད་པ་ཐོས་པས་ནང་སྒོའི་ཕྱི་ནས་རྣ་བ་
བླགས་ཏེ་ཉན།
“མགོ་ཁང་བ་དང་སྣོད་ཅ་ལག་རྣམས་རང་རེའི་གོམས་སྲོལ་ལྟར་གཞི་
འཛིན་གྱིས་བྱེད། དངུལ་ཁང་ནང་ན་ཡོད་པའི་བསགས་དངུལ་རྣམས་བཟའ་
ཚང་གི་མང་ཉུང་ལྟར་བགོ” འདི་ནི་བུ་ཆེ་བ་རྒྱ་མཚོའི་སྐད་རེད། ཁོས་སླར་
372 རྒྱུ



རྩྭ་ཐང་གི་ཉིན་ཐོ། ཉིན་
ཡང “འོ། ད་དུང་དོན་ཞིག་ཡོད་པ་ནི་ཨ་མ་ཇི་ལྟར་བྱ། སུས་གསོ” ཞེས་གསལ་
འདེབས་ཀྱི་ཚུལ་དུ་བཤད་ཀྱང་རེ་ཞིག་ཁ་གྲག་མཁན་གཅིག་ཀྱང་མ་བྱུང་།
“ཕ་རྒན་གྱི་དྲིན་ལ་མཁར་གྲུ་བཞི་ཁྲོ་ཡིས་བླུགས་འདྲ་ཞིག་བརྡུངས་ཡོད་
པ་འདི་ཕུ་བོ་སྐྱེ་མགོ་ཡིན་པས་ཕུ་བོས་འཛིན་འོས། ཨིན། —སྒོར་མོ་དཀའ་ཁག་
ལྟར་བགོ་འོས། སུ་ལ་དཀའ་ཁག་ཡོད་པ་ཚང་མས་ཤེས། ལྷ་མོས་རང་ཡུལ་གྱི་ཁང་
ཁྱིམ་སྟོང་བར་བཞག་ན་འུ་ཚང་མར་མི་ཁ་འཁོར་རྒྱུ་རེད། འཇིག་རྟེན་གཏམ་
དཔེ་ལ་ཡང ་བུ་མེད་ན་ཕ་ཤུལ་བུ་མོས་འཛིན་ ཟེར་སྲོལ་ཡོད་པས། ང་ཚོས་ལྷ་
མོའི་ཆེད་དུ་བསམ་བློ་གཏོང་དགོས། འོ་རེད། བཀྲ་ཤིས་ཀྱི་བུ་མོ་ད་དུང་ལོ་ཆུང་
བས། ཨ་མ་བཀྲ་ཤིས་དང་མཉམ་དུ་བསྡད་ན་བུ་མོ་ཡང་སྙོར་ཐུབ་པས་ཤིན་ཏུ་
ལེགས” ཞེས་ཁྲོ་སླང་ནང་གི་ཟར་མ་བཀད་པ་ལྟར་མནའ་མ་འབྲིང་བ་ཆོས་སྐྱིད་
ཐོག་མར་ཁ་གྲགས།
“རེད་ཡ། བཀྲ་ཤིས་ཀྱི་བུ་མོར་ཨ་ཡེ་མེད་ན་མི་ཆོག་པས། ཨ་ཡེ་དང་
ཚ་མོ་གཉིས་ཁ་བཀར་ན་ཉེས་པ་བསགས་པ་རེད། དེ་བས་ཨ་མ་བཀྲ་ཤིས་དང་
མཉམ་དུ་བསྡད་ན་དགའ། ཁང་ཁྱིམ་དང་མགོ་རིའི་ཕྱོགས་ནས་ཕ་རྒན་ཡོད་
དུས་ཀྱི་འདུན་པ་ལྟར་བྱེད་འོས། ཚང་མས་ཤེས་གསལ་ལྟར་མཁར་སོ་མ་དེ་ལུང་
བསྟན་ནང་བུ་གཉིས་པར་ཡག་གསུངས་ཡོད་པས། བླ་མའི་ལུང་བསྟན་དང་
འགལ་ག་ལ་རུང” འདི་ནི་མནའ་མ་ཆེ་བ་ཚེ་ལོའི་སྐད་རེད།
ཅུང་ཙམ་འགོར་ནས་ཁོ་མོས་སླར་ཡང “འོ་རེད། བཀྲ་ཤིས་ཀྱིས་ཆུང་
མའི་ཁང་ཁྱིམ་སྟོང་བར་ལུས་སུ་བཅུག་ན་འུ་ཚང་གི་མཚང་དུ་འགྱུར། འཇིག་
རྟེན་ཁ་དཔེ་ལ་ཡང་བུ་མག་པ་གཉིས་ལ་ཁྱད་པར་མེད་ ཟེར་བ་ཡིན་པས་
ཆོས་སྐྱིད་ཀྱིས་བཤད་པ་ལྟར་བྱས་ན་བཟང” ཞེས་ཁ་སྣོན་གྱི་ཚུལ་དུ་བཤད་པས།
373 རྒྱུ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
བུ་ཆེ་བ་གཉིས་ཀྱིས་ཆུང་བ་ལ་བལྟས་འདུག། ཆུང་བས་ཅི་ཟེར་ཚོད་མ་ཐིག་པར་
རང་གི་ཆུང་མའི་ལཱ་ཟུར་ནས་འཐེན་ཏེ་མིག་བརྡ་ཞིག་བསྟན་པས་མནའ་མ་
ཆུང་བ་ཡང་ཁ་གྲག་སོང་།
“ཨ་ལ་ལ་ལ། གཏམ་བཤད་ནོ་རྗེ་བཙུན་མགུར་མ་རེད་ལ” ཞེས་ལྷ་མོས་
ལག་ཟུང་གིས་ཕུར་ཕུར་བྱེད་བཞིན་པའི་ལན་བུ་ཞེ་སྡང་གིས་རྒྱབ་ལ་གཡུགས་
ཤིང་ཁོང་དགོད་ཅིག་བྱས་ཏེ། “ཧིན། ཁྱོད་ཚོའི་ཡ་ཆུང་ནང་ན་རྩྭ་ལས་མེད་
པ་ཅི་ཡིན། ཨ་མའི་རྐང་བའི་གྲུམ་ནད་འཕར་ན་བྱིས་པ་སྙོར་རྒྱུ་ཕར་ཞོག འགྲོ་
འགུལ་ཙམ་ཡང་བྱེད་མི་ནུས་པས། བུ་གསུམ་ཡོད་བཞིན་དུ་ཚེ་མཇུག་ལ་ཨ་མར་
སྡུག་མྱོང་དུ་འཇུག་མཁན་ཞིག་ག་ལ་ཡོད” ཅེས་བཤད་མ་ཚར་གོང་བཀྲ་ཤིས་
ཀྱིས་ཟུར་ནས་འདི་སྐད་དུ། །
“རེད་ཡ། ཨ་མ་སྐྱིད་པོ་ཞིག་ཡོང་བའི་ཆེད་དུ། ང་ཚོས་རེས་བསྐོར་ནས་
ཁོ་མོ་ཟླ་རེ་ལ་གསོ་རྒྱུ་བྱས་ན་བཟང” ཞེས་མུ་མཐུད་ནས་བཤད་རྩིས་བྱེད་སྐབས།
ལྷ་མོས་ཟུར་ནས་ཁོ་ལ་སྡང་མིག་གིས་གཅིག་བལྟས་ཤིང་སྟོང་ལུ་འགའ་བྱས་ཏེ།
“ ཨིན།—ཁང་ཁྱིམ་མགོ་རིའི་ཕྱོགས་ནས་ཕ་རྒན་འདས་ཀྱང་ཤུལ་ན་
ཕུ་བོ་རྒྱ་སྟག་འདྲ་བ་གཉིས་ཡོད་བཞིན་དུ་སྤུན་ཆུང་བ་མནའ་མའི་རྗེས་སུ་
བཛངས་ན། མི་གཞན་ཚོས་སྤུན་ཆུང་བ་མནའ་མའི་ཡུལ་དུ་བདས་སོང་མི་ཟེར་
རམ། སྤྱིར་ང་རང་མནའ་མར་ཚུར་འོངས་པ་ལས། བཀྲ་ཤིས་མག་པར་ཕར་བྱིན་
པ་མིན་ཚུལ་ཀུན་ལ་གསལ། དེ་བས་ཤི་བོའི་བླ་མི་སྒུལ་བ་དང་ཕུ་བོ་གཉིས་ལ་
ངན་ཁག་མི་ཡོང་བའི་ཆེད་དུ་བཀྲ་ཤིས་ལ་རང་ཁྱིམ་ནས་སྐལ་སྟེར་རྒྱུ་ནི་ཐབས་
ཀྱི་མཆོག་རེད” ཅེས་ཐོགས་པ་མེད་པར་བཤད།
ཨ་ཁུ་བསྟན་པས་ཁོ་ཚོའི་ཕར་བཤད་ཚུར་ལབ་ཀྱི་གཏམ་དེ་རྣམས་ཐོས་
* 374



རྩྭ་ཐང་གི་ཉིན་ཐོ། ལ་
རྗེས་མིག་ནས་མེ་སྟག་མཆེད་འདྲ་ཞིག་བྱས་ནས་ལག་པ་གཅིག་གིས་དཔྲལ་བ་
བསྐྱོར། ལག་པ་གཅིག་གིས་སྙིང་ཀ་མནན། ཕྲག་རྒྱབ་གྱང་ལ་ཁེན་ནས་རེ་ཞིག་
བསྡད་ཙ་ན། ཚེ་སྒྲོན་སེམས་སྐྱོ་ནས་དུ་སྔངས་བྱེད་བཞིན་དུ་བུ་དང་མནའ་མ་
རྣམས་ལ་ཞུ་བ་བྱེད་པ་འདི་ལྟར་ཐོས། །
“ངས་ལས་ཀ་ལས་མི་ཐུབ་རུང་། སློང་མོར་འགྲོ་ལོས་ཐུབ། ཁྱོད་ཚོས་ངའི་
དོན་ལ་སེམས་ཁུར་བྱེད་དགོས་དོན་མེད། ཁྱོད་ཚོའི་སེམས་ན་ཤི་བོ་དེ་གཅིག་
ཡོད་ན་མྱུར་དུ་ཕྲུག་ལཱ་དང་ཐེར་མའི་གཡོག་ཅན་གྱི་ཚ་རུ་གཉིས་དགོན་གསར་
ཨ་ལགས་ཚང་ལ་འབུལ་ཐབས་ཤིག་བྱོས། ཨ་ཡེ་སྒྲོལ་བྷེས་ད་ནངས་བཤད་པ་
ཁྱོད་ཚོས་མ་ཐོས་སམ། ད་ཅི་ཡང་གཡུལ་ཁའི་ནང་ན.…..-ཁྱོད་ཚོས་རང་གི་ཕ་
རྒན་དྲིན་ཆེན་པོའི་རྣམ་ཤེས་དེ་བར་དོ་ནས་འཁྱམ་དུ་མ་བཅུག་ན་ང་ད་འཆི་
དགོས་ཀྱང་འགྱོད་པ་མེད” ཅེས་མགྲིན་པ་བརྣངས་བཞིན་བུ་གསུམ་ལ་ཞུ་བ་
བྱས་ཀྱང་ཁ་གྲག་མཁན་གཅིག་ཀྱང་མ་བྱུང་། །
ཨ་ཁུ་བསྟན་པས་ཁོ་ཚོའི་སྤྱོད་པ་མིག་གིས་མཐོང་ཞིང་སྐད་ཆ་རྣ་བས་
ཐོས་པས་ཁོག་ནས་མེ་ལྕེ་དྲག་ཏུ་འབར་བ་བཞིན་བཟོད་གླགས་མེད་པར་ཕྲག་
གི་ཏ་ལེན་ཞེ་སྡང་གིས་ནང་ལ་ཁྲོག་དིར་རེ་གཡུགས། སྒོ་འགྲམ་གྱི་ཕུར་མགོའི་
ཆུ་ཐག་བླངས་ཏེ་གཡུག་སྐོར་བྱེད་བཞིན “མི་དྲི་མི་བྲོ་བའི་སྤྱང་རྒན་ཁྱོད་ཚོ་
ངས་ཤ་ཉོག་རུས་ཉོག་ལ་མ་བཏང་ན” ཞེས་ནང་ལ་མཆོངས་པས། རེ་ཞིག་ཚང་
མ་རྟབ་རྟབ་པོར་གྱུར་ཅིང་། ཅི་ཡིན་འདི་ཡིན་མ་ཤེས་པར་འུར་དིར་རེར་ལ་ལ་
ནང་སྒོའི་ཕྱི་རུ་བྲོས། ལ་ལ་གོ་ཁའི་ནང་ནས་འགྱེལ། མནའ་མ་ཆེ་བའི་མགོ་ལན་
འབན་འོག་ལ་འཛུལ། སྣོད་ཅ་ལག་རྣམས་ཤར་གཏོར་དང་ནུབ་གཏོར་བྱས་ཏེ་
བཅོམ་ཆག་སྐྱ་ཉིལ་ལ་བཏང་ངོ་།།
༄༅ 376 ཉྩ



༩ ཀྲུང་གོའི་བོད་ཀྱི་དེང་རབས་པཚོལ་རིག་གཅེས་བཏུས།
ཨ་ནེ་ཚེ་སྒྲོན་གཅིག་པུ་འཇིགས་སྣང་སྤུ་ཙམ་ཡང་མེད་པར་སྔར་བཞིན་
ངུ་སྔངས་བྱེད་ཅིང་པུས་མོ་ས་ལ་བཙུགས་ཏེ། ལག་ཟུང་རང་གི་ཁྱོ་བོའི་སྐྱིད་
པར་འཐམས་ཏེ། “ཨ་གནམ་རྒན་མ། འདི་རྨི་ལམ་ཡིན་ནམ་མངོན་སུམ་ཡིན།
ཁྱོད་ཀྱི་ཞེ་ལ་ཅི་ཆགས་པ་ཡིན། ཁྱོད། ཁྱོད། ང་ཡང་ཁྱོད་དང་མཉམ་དུ་འགྲོ་བར་
འདོད། འདི་ལྟར་གསོན་པ་ལས་ཤི་བས་དགའ” ཞེས་ངུ་ངག་གིས་ཞུས་པ་ན། ཨ་
ཁུ་བསྟན་པའི་སེམས་ཀྱི་མཁའ་དབྱིངས་སུ་མུན་པས་བསྒྲིབས་པ་ཇི་བཞིན་རེ་
ཞིག་ཅི་ཡིན་འདི་ཡིན་དང་ཅི་བཤད་འདི་བཤད་མེད་པར། ་
“ ཨ་ལ། ཁྱོད་རང་གང་ལ་འགྲོ་འདོད་པ་ཡིན” ཞེས་དྲིས་ཙ་ན། རྒན་མོའི་
སེམས་སྔར་བས་ཀྱང་སྐྱོ་སྟེ་འོ་དོད་འབོད་བཞིན་དུ། “ང་རང་ལ་འགྲོ་ས་ཞིག་
གང་ན་ཡོད། ང་རང་ཚེ་ཕྱི་མར་འགྲོ་འདོད་པ་ཡིན” ཞེས་འབྲེལ་མི་ཆགས་པའི་
ཚིག་གིས་ལན་བཏབ་སོང་།
“ཨ་ཙི། གླེན་མ་འདིས་ཅི་ཟེར། ང་ཁྱོད་ཀྱི་གམ་ན་ལངས་ཡོད་པ་མ་ཡིན་
ནམ” ཞེས་ཨ་ཁུ་བསྟན་པ་མར་སྒུར་ནས་ཁོ་མོའི་ལག་མགོ་ནས་བཟུང་སྟེ་ཡར་
བསླངས་པས། ཨ་ནེ་ཚེ་སྒྲོན་གཉིད་ལས་སད་པ་བཞིན་གློ་བུར་དུ་ཡར་ལངས་ཏེ་
ལག་པས་ཁྱོ་བོའི་བྲང་ཁ་རྡུང་བཞིན་དུ “འོ་ན། ཁྱོད་རང་ཚེས་ཉེར་བརྒྱད་ཉིན་
གྱི་འགྲུལ་བཞུད་རླངས་འཁོར་ནང་དུ་བསྡད་ཡོད་པ་མིན་ནམ། ཁྱོད། ཁྱོད། འདི་
ཚང་མ་ཁྱོད་རང་ལན་པ་རེད” ཅེས་ལེ་བདའ་བྱས་པར། ཨ་ཁུ་བསྟན་པས་ཚེས་
ཉེར་བདུན་གྱི་ཉིན་ཁོང་གིས་སྲམ་དང་གཡུ་བྱུར་རྣམས་ཁུར་ནས་ཀ་ཆུའི་རླངས་
འཁོར་འབབ་ཚིགས་དང་ཉེ་བའི་མགྲོན་ཁང་ཞིག་ཏུ་གནས་བཅའ་སྐབས་ཨ་
མཆོད་བརྩོན་འགྲུས་དང་ཁང་བ་གཅིག་ཏུ་ཕྲད་ཚུལ། ཨ་མཆོད་ཀྱིས་ཁྱོད་རང་
ས་ཀ་ཆུ་འདྲ་ཞིག་ལ་འོངས་ནས་བླ་བྲང་བཀྲ་ཤིས་འཁྱིལ་ལ་ཡང་མ་མཇལ་ན་
མ
376 རྒྱུ



ས་
རྩྭ་ཐང་གི་ཉིན་ཐོ།
ཡུལ་མི་རྣམས་ཀྱིས་ཀྱང་ལེ་བདའ་བྱེད་ངེས་རེད་ཅེས་བསྐུལ་བར་བརྟེན་ཁོང་
གིས་རླངས་འཁོར་སྤ་སེ་མི་ཞིག་ལ་བཙོངས་ནས་ཨ་མཆོད་དང་མཉམ་དུ་རང་
ཉིད་ཆུང་དུས་རབ་ཏུ་བྱུང་བའི་གནས་ཏེ་བཀྲ་ཤིས་འཁྱིལ་ལ་གནས་མཇལ་དུ་
སོང་བའི་ཚུལ་རྣམས་གསལ་བོར་བཤད་པ་ན། ཨ་ནེ་ཚེ་སྒྲོན་དགའ་དྲགས་ནས་
སེམས་སྡུག་བསྔལ་གྱིས་གཟིར་བའི་ཆོ་ངེའི་སྐྱོ་དབྱངས་དེ་སྐད་ཅིག་དེ་ཉིད་ལ་
ཡིད་དགའ་སྣང་གིས་མྱོས་པའི་དགོད་སྒྲར་གྱུར་པ་རེད།
རྒན་རྒོན་གཉིས་ཀྱི་ཕར་བཤད་ཚུར་ལབ་ཀྱི་སྐད་ཆ་རྣམས་བུ་དང་
མནའ་མ་ཚོས་ཐོས་རྗེས། རང་རང་ས་ནས་མགོ་ཀྲོག་ཀྲོག རྣ་ཅོར་ཅོར། མིག་
རིག་རིག་བྱེད་ཅིང་། མནའ་མ་ཆེ་བ་ཐོག་མར་ལན་འབན་འོག་ནས་ཕྱི་རུ་ནུར་
ནས་འོངས་པ་ན་འཕྲེད་དུ་གཡུགས་པའི་ཏ་ལེན་ལྗིད་ཏིག་པོ་དེ་མཐོང་ཞིང་
ལག་སྙོབ་ཀྱིས་གྱང་རྩར་དྲུད་ནས་བཞག་རྗེས་ལག་ཟུང་གིས་གྱེན་དུ་གཟེངས་
པའི་སྐྲ་འབྱུག་བཞིན་དུ་འཛུམ་པའི་བཞིན། དཀར་བའི་སོ། སྙན་པའི་སྐད་དང་
བཅས།
“འོ་ཡ། ངས་སྒྲོལ་བྷེ་གཤེད་ཁ་མ་དེའི་ཁ་ན་གཏམ་ཡག་པོ་ཞིག་མེད་ཁོ་
ཐག་ཡིན་འདོད་ཡོད། ཨ་ཕས་ཚེ་གང་ལ་མ་ཎི་བགྲང་ནས་མཛུབ་མགོ་ལ་ཡང་ལྷ་
བ་ཆགས་འདུག་པ་ཞིག་འདྲེ་རུ་སྐྱེས་ཟེར་བར་སུ་ཞིག་ཡིད་ཆེས། དེའི་ཁ་ཐལ་
བས་ཆོད....” ཅེས་བཤད་བཞིན་པའི་སྒང་ལ་ནང་སྒོའི་ཕྱི་ན་ཡོད་པ་རྣམས་
ཀོག་ནས་ནང་ལ་འོངས། ཐང་ལ་འགྱེལ་བ་རྣམས་ཡར་ལ་དགྱེ། ཟུར་ན་ཡོད་པ་
རྣམས་མདུན་དུ་བཏུད་དེ་མིག་ཞགས་དྲུག་པོ་དུས་མཉམ་དུ་ལྗིད་ཏིག་གེར་ཡོད་
པའི་ཏ་ལེན་གྱི་སྟེང་ལ་འཕངས་སོང་། །
ཨ་ཁུ་བསྟན་པའི་མིག་ཟུང་གློག་དམར་འཁྱུག་འཁྱུག་དང་ལུས་པོ་ལྕུག་ཕྲན་
377ཉྩ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
འདར་འདར་བྱས་ཏེ། ཆུ་ཐག་ཁྲ་བོ་གཡུག་སྐོར་བྱས་ནས་གང་བྱུང་དུ་བརྡེགས་པ་ན།
ལ་ལ་སྒོ་རུ་བྲོས། ལ་ལ་ནང་སྒོའི་ཕག་ཏུ་གཞའ། དེ་ལས་གཅིག་གིས “ཨ་ཕ་ལགས།
ཁྱེད་རང་དགོངས་འགལ་མ་གནང་། སྒྲོལ་བྷེ་འདྲེ་རྒན་མ་དེས་ཁྱོད་རང་འདྲེ་རུ་སྐྱེས་
འདུག་ཟེར་བ་རེད། ཨ་ལགས་ཚང་གིས་ཀྱང...” ཞེས་ཚིག་མཇུག་མ་ཐོན་པར་
ཨ་ཁུ་བསྟན་པ་ལྷ་བབས་པ་ལྟར་ཀི་རིང་ཞིག་བཏབ་ནས། “འདྲེ་ཟེར་བ་ནི་ཁྱོད་ཚོ་
རེད། ཁྱོད་ཚོའི་སེམས་དེ་འདྲེས་བཟུང་འདུག” ཅེས་སྐད་གསང་མཐོན་པོས་
ངུ་རྒྱངས་ཤིག་བྱས་པ་དང་ཆབས་ཅིག་ཁོ་རང་ས་ལ་འགྱེལ་ཏེ་བརྒྱལ་སོང.....
(1989ལོའི་ཟླ4ཚེས་པའི18ཉིན་གྱི་
《མཚོ་སྔོན་བོད་ཡིག་གསར་འགྱུར》ལས་བདམས)
# 579 རྒྱུ



རྩྭ་ཐང་གི་ཉིན་ཐོ། 2a
ལ་རྒྱུ།
སྤྱང་ཚེར།
བ།
ག
འདི་ནི་གནམ་གཤིས་ཀྱི་དྲོད་གྲང་སྙོམས་ཤིང་འཇམ་རླུང་དལ་བུར་
ལྡང་བའི་ཉིན་ཞིག་གི་ཕྱི་དྲོ་སྟེ། ABCགསུམ་སླར་ཡང་མཁར་གྲོང་ཆུང་བའི་
བཞི་མདོའི་སྲང་ལམ་དུ་འཛོམས་བྱུང་། །
ཁོང་གསུམ་ནམ་རྒྱུན་དང་འདྲ་བར་ཐད་ཀར “ལང་ཚོའི་ཟ་ཁང” ནང་
དུ་ཕྱིན། །
ཟས་རིགས་སྣ་འཛོམས་ཀྱི་སྡེར་ཀ་ཡོངས་སུ་བཤམས་རྗེས། Aལགས་
ཀྱིས་ཨ་རག་ཤེལ་དམ་གང་གི་ཁ་གཅོད་སོ་ཡིས་ཕུད་ནས་སོ་སོར་དཀར་ཡོལ་
ཆུང་ཆུང་གང་རེ་བླུགས་པ་དང་མཉམ་དུ། ཆང་དཀར་མཐོན་པོར་བཏེགས་ནས་
འཛུམ་མདངས་དང་བཅས་འདི་སྐད་དུ།
“ཡ། དེ་རིང་ཡང་འུ་སྤུན་ཟླ་གསུམ་པོ་ལྷན་དུ་འཛོམས་སོང་། བདག་
ཅག་གི་དེ་སྔོན་གྱི་མཛའ་བཤེས་དང་། ད་ལྟའི་བདེ་སྐྱིད། འབྱུང་འགྱུར་གྱི་
འདུན་མའི་ཆེད་དུ། བདུད་རྩི་འདི་ཚང་མས་གཙང་བཞེས་གནོངས། གཙང་
བཞེས་གནོངས” ཞེས་ཟེར་བ་དང་མཉམ་དུ་ཚང་མས་ཧ་ཅང་བྱང་ཆ་ལྡན་
པའི་ངང་ཆང་དཀར་གསུམ་ཐག་སེ་ལྷན་དུ་གཏུགས་ནས་འཐུང་ཡག་བྱས།
ཁོང་གསུམ་པོས་ཞིམ་པའི་ཟས་ཟོས། མངར་བའི་ཆང་འཐུངས་ནས་རེ་
ཉྩ 379 ཉྩ



ལ
ས་།
བ
།
ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
ཞིག་འགོར་རྗེས། ཁ་དཔེ་ལ་ཆང་འཐུངས་ན་གཏམ་མང་ཟེར་བ་ལྟར་ཡར་བཤད་
མར་བཤད་ཀྱི་གཏམ་གླེང་གི་མགོ་བརྩམས། དེ་ཡང་སུའུ་ལེན་གྱི་ཆེས་མཐོའི་
མགོ་ཁྲིད་ཀོར་པ་ཆའོ་ཧྥུའི་རྒྱ་མཚོའི་རླབས་བཞིན་བརྡོལ་བའི་བཅོས་བསྒྱུར་
གྱི་བྱེད་ཐབས་ནས། ཨེ་ལང་དང་ཨེ་རག་གཉིས་ཀྱི་ལོ་བརྒྱད་ཀྱི་རིང་ལ་དྲག་ཏུ་
འབར་བའི་འཐབ་འཛིང་གི་མེ་དཔུང་དེ་ཞི་འཇགས་སུ་སོང་བའི་བར། ཉེ་ལམ་
ཀུན་གྱི་བདེ་སྡུག་གི་ཁེ་ཕན་ལ་རག་ལས་པའི་དངོས་པོའི་རིན་གོང་དེ་ཉིན་རེ་
ལས་ཉིན་རེར་འཕར་བའི་ཧ་ལས་པའི་ངང་ཚུལ་ནས། ཡུལ་ག་གེ་མོ་ཞིག་ཏུ་ལོ་
རྒྱུས་སྟེང་བྱུང་མ་མྱོང་བའི་ཚ་གདུག་ཡ་ང་བ་ཞིག་བྱུང་ནས་མི་བགྲང་ཡས་པའི་
ཚེ་སྲོག་ཕྲོགས་པ་སོགས་ཕྱོགས་བཞི་མཚམས་བརྒྱད་དང་གླིང་ལྔ་མཚོ་བཞིའི་
འཕྲིན་གསར་གང་མང་གླེང་མཐར། སྟོང་བསུབས་འོ་མའི་མར་ལོ་དང་བརྒྱ་
བཤད་ཚིག་གི་རྩ་བ་དེ་བོད་གངས་ཅན་གྱི་སྟེང་ལ་ཕབ།
Aལགས་ཀྱིས་ཆང་དཀར་ཡོལ་གང་མགོར་གཡོན་རྗེས། སྡེར་མ་ལས་
ཚོད་མ་ཞིག་བླངས་ནས་ཁ་ནང་དུ་འཕངས་ཏེ་དལ་བུར་ལྡད་བཞིན་དུ “ཡ།
སྤུན་ཟླ་ཚོ། དོན་མེད་ཀྱི་ཁ་བརྡ་བྱས་ནས་ཅི་ཡོང་། ང་ཚོར་དགོས་པ་ནི་རང་
གི་མི་རིགས་རེད། ད་ལྟ་རང་རེའི་རྒྱལ་ཁབ་ཀྱི་མི་རིགས་གཞན་རྣམས་ནི་ཡར་
ངོའི་ཟླ་བ་བཞིན་དུ་ཇེ་རྒྱས་དང་ཇེ་གསལ་རེད། ཡིན་ནའང་། ང་ཚོ་བོད་ཁ་བ་
ཅན་འདི....” ཞེས་བཤད་པ་ན། Bལགས་ཀྱིས་འཕྲལ་དུ་ཁོའི་ཚིག་མཚམས་
བཅད་དེ་ཤུགས་རིང་ནར་ནར་འབྱིན་བཞིན། །
“ཨ་ཡ། ང་ཚོ་བོད་འདི་དངོས་གནས་མི་རིགས་རྗེས་ལུས་ཤིག་རེད་
ཨང་། གནའ་བོའི་དུས་སུ་རང་རེའི་ཡབ་མེས་སྲོང་བཙན་སྒམ་པོའི་སྐུ་རིང་
ལ ” ཞེས་སྤྲོ་སྣང་དང་དྲེགས་ཉམས་ཀྱིས་ཐོགས་པ་མེད་པར་བཤད།
382%



ལ་
རྩྭ་ཐང་གི་ཉིན་ཐོ།
འགྲམ་དུ་སྡོད་པའིcལགས་ནི་ཕར་བལྟས་ཚོད་ལ་མཁས་ཉམས་དང་ལྡན་
པ་ཞིག་འདུག ཁོས་ཅི་ཡང་མི་སྨྲ་བར་དཔྲལ་གཉེར་སྟུག་པོ་བསྡུས་པའི་ཚུལ་
ལ་བལྟས་ན་ཕལ་ཆེར་དོན་དག་དེའི་སྐོར་ལ་བསམ་བློ་གཏིང་ཟབ་ཅིང་རྒྱ་ཆེ་བ་
ཞིག་གཏོང་བཞིན་འདུག་པ་ནི་གོར་མ་ཆག སྐབས་དེར་ཁོས་རང་གིས་དཔྱད་
གཏམ་གནང་པའི་དུས་ལ་བབས་འདུག་སྙམ་པ་བཞིན་ལག་པས་གདོང་གི་འོས་
ཤིང་འཚམ་པའི་ཤེལ་མིག་ཡིད་དུ་འོང་བ་དེ་བྱང་ཆ་ལྡན་པའི་ངང་ཡར་འདེད་
ཙམ་བྱས་ནས་མཁས་པའི་ཚུལ་གྱིས་སྨྲས་པ།
ཕྲན་གྱིས་བལྟས་ན། རང་རེའི་མི་རིགས་འདི་འདྲའི་རྗེས་ལུས་ཡིན་
དོན་ནི། གཙོ་བོ་མི་རིགས་འདིའི་བསམ་བློ་མཁྲེགས་འཛིན་ཆེ་བས་རེད། བོད་
ཀྱི་ཀླད་པ་ནི་མཁྲེགས་པོ་རྡོ་དང་ཁྱད་པར་མི་འདུག ང་ཚོས་གཞན་པ་བཤད་མི་
དགོས། རང་གི་འདུག་གནས་ཀྱི་ཆ་ནས་བཤད་ནའང་། དེ་ནི་ངོ་མ་ས་རྒྱ་ཆེ་ཞིང་
ཐོན་ཁུངས་ཕུན་སུམ་ཚོགས་པས་གསར་གཏོད་ཀྱི་ཆ་རྐྱེན་འཛོམས་ན་ཡང་འདི་
འདྲའི་མཐུན་རྐྱེན་བེད་སྤྱོད་མི་ཐུབ་ལ་སྤྱོད་ཀྱང་མི་ཤེས་། ཨ-—ཚོང་ཟོག་འདུ་
ཤེས་ཀྱི་ཕྱོགས་ནས་དེ་བས་ཀྱང་ཞན། དཔལ་འབྱོར་གྱི་བསམ་བློ་ཅུང་ཙམ་ཡང་
མི་འདུག ཐ་ན་སྒོར་མོ་ཡི་དྭགས་ཀྱིས་བསོགས་བསོགས་བྱས་ནས་བཀོལ་དགོས་
སར་མི་བཀོལ་བར་ཚང་མ་དགོན་པའི་འབག་སྐུར་ཕུལ་བ་རེད། ངོ་མ་གླེན་པ་
ནོར་དང་འདྲ། ཁྱོད་གཉིས་ཀྱིས་ཤོད་དང་འདི་བྱས་ན་ཕན་པ་ཅི་ཡོད། དཔལ་
འབྱོར་རིག་པའི་ཆ་ནས་བཤད་ན། འཁོར་སྐྱོད་མེད་ཚེ་ཐོན་སྐྱེད་ཡོད་མི་སྲིད་ལ།
ཐོན་སྐྱེད་མེད་ཚེ་ཚོང་ཟོག་ག་ནས་འབྱུང་། མར་ཁེ་སིས《མ་རྩའི་རྣམ་བཤད》
དུ་གསལ་བོར་གསུངས་དོན།” ..... ཞེས་སོགསCལགས་ཀྱི་གཏམ་གླེང་ནི་ཆུ་
བོའི་འབབ་རྒྱུན་དང་འདྲ་བར་མཚམས་ཆད་ཀི་མི་འདུག །
ཉྩ331



༄༅ ཀྲུང་གོའི་བོད་ཀྱི་དེང་རབས་རྗེས་རིག་གཅེས་བཏུས།
“ཡ། ཤོག་ཤོག་ཤོག ང་ཚོའི་སེམས་ཁ་བརྡའི་ནང་ལ་འཁོར་སོང་བས་
ཆང་འཐུང་རྒྱུའང་བརྗེད་འདུག ཡ་ཤོག–”
ཨ་རག་ཉིང་ཁུ་རྩ་ལམ་དུ་རྒྱུགས་པ་ལོས་ཡིན། Aལགས་ཀྱི་གདོང་
དང་མགུལ་ལ་དམར་མདངས་ཤིག་མངོན་ནས་ཆང་དཀར་གང་རང་གི་མགོར་
གཡོན་རྗེས། སླར་ཡང་ཆང་དཀར་གང་བླུགས་ཤིངCལགས་ཀྱི་གམ་དུ་སོང་སྟེ་
ཆང་དཀར་ཡར་བཀྱགས་ནས། །
“སྤུན་ཟླ། ངར་བ་རེད། ལེགས་བཤད་ཟེར་བ་ནི་འདི་འདྲ་ཞིག་ཡིན་
དགོས། ང་ཚོའི་མི་རིགས་ཡར་རྒྱས་ཀྱི་ཆེད་དུ། ངས་ཁྱོད་ལ་མཆོད་ཆང་ཅིག་
འབུལ། བཞེས། བཞེས” ཞེས་སོགས་བསྔགས་བརྗོད་ཀྱི་མེ་ཏོག་འཐོར་བས།
Cལགས་ནི་སྦྲང་རྩི་མངར་མོའི་ཉིང་ཁུ་བཞེས་པ་ཇི་བཞིན་དགའ་ལྷང་ལྷང་དུ་
གྱུར་ཅིང་། མགོ་བོ་ཀྲོག་ཀྲོག་དང་བཞིན་རས་འཛུམ་འཛུམ། སྤྱན་ཟུང་ཟུམ་ཟུམ་
བྱེད་པ་ལ་བལྟས་ན་མི་འདི་ནི་གཡུལ་ས་ནས་རྣམ་པར་རྒྱལ་ཏེ་ད་སོ་མ་ཕྱིར་
ལོག་པའི་ཁྲི་དམག་ལ་ཁ་ལོ་སྒྱུར་བའི་དཔའ་མཛངས་གཉིས་ལྡན་གྱི་དམག་སྤྱི་
ཆེན་མོ་ཞིག་ལོས་ཡིན་སྙམ་པའི་སྣང་བ་སྟེར། ཁོས་མུ་མཐུད་ནས། “མཁྲེགས་
འཛིན་གྱི་ལྟ་སྟངས་རྙིང་བ་དང་། འདུ་ཤེས་རྙིང་བ་འདི་བསྒྱུར་དགོས་ཚེ། ངེས་
པར་དུ་འགྱུར་བ་མེད་པའི་བློ་སྟོབས་ལྡན་པ་དང་། དེང་རབས་ཀྱི་འདུ་ཤེས་
གསར་བའི་དྲག་ཆས་སྤྲས་པའི་དཔུང་ཁག་ཅིག་དགོས། སྤུན་ཟླ་རྣམ་པ། དཔུང་
ཁག་འདིའི་གྲུབ་ཆ་ནི་ཏན་ཏན་ང་ཚོ་མི་རབས་འདི་ལོ་རབས་བརྒྱད་ཅུའི་སྲོང་
བཙན་སྒམ་པོའི་བུ་རབས་ཚ་རྒྱུད་ཡིན ” ཞེས་གསུངས་པ་ལ་ཉན་ན་
གསན་མཁན་མི༌གཉིས་ལས་མེད་པར་སུ་ཞིག་ཡིད་ཆེས།
དྲི་མེད་ཀྱི་ལེགས་བཤད་གནང་ནས་མཚམས་འདིར་སླེབས་པ་ན། འགྲམ་
382 །



ངས་བ
རྩྭ་ཐང་གི་ཉིན་ཐོ། རྒྱུ
གྱི Bལགས་འདུག་བཟོད་མེད་པར་ལག་པས་ཅོག་ཙེའི་སྟེང་ལ་དྲག་ཏུ་ཐེངས་
གཅིག་གཞུས་ཏེ། རང་ཉིད་ཀྱི་ལྟ་སྟངས་འདི་ལྟར་གླེང་།
“རེད། ཡང་དག་པ་རེད། ཡིན་ན་ཡང་ང་ལ་ལྟ་ཚུལ་མི་འདྲ་བ་ཞིག་ཡོད།
ངས་བལྟས་ན། རང་རེའི་མི་རིགས་འདི་རྨོངས་མུན་གཉིད་ལས་སློང་དགོས་ན་
ངེས་པར་དུ་རྩོམ་རིག་ལ་བརྟེན་དགོས།”
ཕར་བལྟས་ཚོད་ལBལགས་ནི་རྩོམ་རིག་ལ་མཁས་པ་ཞིག་ཡིན་པ་འདྲ།
ཁོས་ཐོག་མར་བོད་ཀྱི་སྙན་ངག་གི་ལེགས་ཉེས་ཀྱི་ཆ་ལ་དཔྱད་གཏམ་གང་མང་
ཞིག་མཛད་རྗེས། འཕྲལ་དུ་གླེང་ཕྱོགས་བསྒྱུར་ནས་ནང་བསྟན་རིག་གཞུང་ལ་
དམོད་མོ་བྱེད་མགོ་བརྩམས་ཤིང་། བཤད་ཀྱིན་བཤད་ཀྱིན་ཡར་ལངས་ཏེ་ལག་
པས་ཕྱག་རྒྱ་བྱེད་བཞིན། མཆིལ་མའི་གཟེགས་མ་ནི་ཕྱོགས་བཞི་མཚམས་བརྒྱད་
ལ་གཏོར།
མིག་སྔར། རང་རེའི་རྩོམ་རིག་ནི་ཉམས་པ་སླར་གསོའི་དུས་ཡིན་
ཞིང་། དེ་ནི་ཀྲུང་གོ་རྙིང་བའི་ལྔ་བཞིའི་རྩོམ་རིག་ལས་འགུལ་དང་འདྲ་ལ། དེ་
ལས་ཀྱང་དུས་རབས་བཅུ་བཞི་དང་བཅུ་དྲུག་བར་གྱི་ཨོ་རོབ་ཀྱི་རིག་རྩལ་
བསྐྱར་དར་གྱི་རླབས་རྒྱུན་དང་ཧ་ཅང་མཚུངས། དེང་སྐབས་ང་ཚོའི་མི་རིགས་
ལ་ལུའུ་ཞུན་དང་། ཀོ་མོ་རོ། ཧྲ་ཧྲི་པིས་ཡ་ལྟ་བུའི་རླབས་ཆེན་གྱི་རྩོམ་རིག་
གདོང་ལེན་པ་དགོས་པ་རེད། རླབས་ཆེན་གྱི་མི་སྣ་འདི་ལྟ་བུ་འབྱུང་སྲིད་པ་ལ་
ང་ཡིད་ཆེས་བརྟན་པོ་ཡོད། ཁོ་ཚོ་བདག་ཅག་གི་ཁྲོད་དུ་འབྱུང་ངེས་ཡིན། སྤུན་
ཟླ་ཚོ། ང་ཚོའི་དམིགས་ཡུལ་ལ་ཐག་མི་རིང་། སྐྱ་རེངས་ང་ཚོའི་མིག་མདུན་དུ་
འཆར་ངེས----..”
Bལགས་དངོས་ནས་སེམས་འགུལ་ཐེབས་འདུག ཁོས་ལག་པ་བར་སྣང་
ཙྩ 385 རྒྱུ



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
དུ་གཡུག་བཞིན་གཏམ་གླེང་བྱེད་པའི་ཉམས་ལ་ཟ་ཁང་ནང་གི་མི་རྣམས་ཀྱིས་
ཅི་ཡིན་འདི་ཡིན་མ་ཚོར་བར་ཚང་མ་ཧ་ལས་ནས་མིག་ཅེ་རེར་བལྟས་འདུག
“Bལགས། ཁྱོད་ཀྱི་བཤད་པ་ངོ་མ་ལེགས…...ལེགས་བཤད།་ཤོག.....
ཤོག ངས་ཁྱོད་ལ་མཆོད་ཆང་ཞིག་འབུལ...ང་ཚོའི་མི .....མི་རིགས་
ཀྱི---ཆེད་དུ...-ཨུན...བཞེས...བཞེས” །
Aལགས་ཀྱི་དབང་རྩ་ཐམས་ཅད་སྦྲིད་ནས་འབྱུང་བཞིའི་གཟུགས་
ཁམས་བདེ་ལ་འཁོད་མི་ཐུབ་ནའང་། ཁོས་ང་ཚོའི་མི་རིགས་ནི་དུས་ནམ་ཡང་
བརྗེད་མི་འདུག
ཁོང་གསུམ་སྡོད་པའི་དྲ་མའི་ཤེལ་སྒོ་ལས་ཕྱིར་བལྟས་ཚེ། སྲང་ལམ་དུ་
འཁོར་ལོ་དང་མི་རྣམས་ནི་བྲེལ་འཚུབ་ངང་ཡར་མར་ལ་མཚམས་མི་འཆད་
པར་འགྲོ་བ་དང་། ཟ་ཁང་ནང་དུ་མགྲོན་པོ་རྣམས་ཕར་འགྲོ་ཚུར་ཡོང་གི་རྒྱུན་མི་
འཆད་པར་འདུག །
ཆུ་ཚོད་ག་ཙམ་སོང་བའང་མ་ཤེས་པར་ཟ་ཁང་ནང་གི་མགྲོན་པོ་རྣམས་
རིམ་ཞིན་ཇེ་ཉུང་དུ་སོང་བ་དང་། ཞབས་ཞུ་པས་ཀྱང་ནང་ལ་གད་བདར་བྱེད་
ཀྱིན་འདུག
དུས་དེར་ཁོང་གསུམ་པོ་ཡང་ཕལ་ཆེར་ཚད་ཅིག་ལ་སླེབས་འདུག
༢ལགས་ཀྱིས་མགོ་ཅོག་ཙེ་ལ་སྔས་བྱས་ཏེ་ལག་པ་ཡ་གཅིག་གིས་ཆང་
དཀར་དམ་པོར་བཟུང་ནས། སྡུར་སྒྲ་འབྲུག་ལྟར་ལྡིར་བཞིན་གཉིད་ཀྱི་ཞིང་
ཁམས་སུ་སྒྱུ་མའི་དགའ་སྟོན་ལ་རོལ་བར་སྣང་།
Bལགས་དངCལགས་གཉིས་ཀྱིས་ཕན་ཚུན་གྱི་སྐེ་ལ་འཐམས་ཏེ་སྐད་
ཆུང་ངུས་ཉེ་འགྲམ་ནས་ཀྱང་མི་གོ་བའི་གཏམ་གླེང་ལྡབ་ལྡིབ་ཏུ་བྱེད་ཀྱིན་
༄༅ 334 རྒྱུ



རྩྭ་ཐང་གི་ཉིན་ཐོ། a
འདུག Bལགས་ལ་བལྟས་ན་སྐྱོ་སྣང་ཆེན་པོ་ཤར་འདུག མིག་ཟུང་དམར་པོར་
གྱུར་ཅིང་ལག་པས་མཆིལ་མ་མཚམས་མེད་དུ་འབྱིད་བཞིན་གདའ། སྐབས་
ལན་རེར་ད་དུང “ལ་རྒྱ” ཞེས་པའི་ཚིག་འགའ་ཐོས་ཐུབ་ནའང་། ཚིག་རྗེས་
མ་རྣམས་ནི་ཅི་ཡང་གོ་རྒྱུ་མི་འདུག རིམ་བཞིན་ཁོང་གཉིས་ཀྱི་སྐད་གསང་ཇེ་
དམའ་ཇེ་དམའ་རུ་ཕྱིན་ནས་མཐར་ཐོས་རྒྱུ་ཅི་ཡང་མི་འདུག...
འདི་ནི་གནམ་གཤིས་ཀྱི་དྲོད་དྲང་སྙོམས་ཤིང་བསིལ་འཇམ་རླུང་བུ་དལ་
བུར་ལྡང་བའི་ཉིན་ཞིག་གི་ཕྱི་དྲོ་སྟེ། ABCགསུམ་སླར་ཡང་མཁར་གྲོང་ཆུང་བའི་
བཞི་མདོའི་སྲང་ལམ་དུ་འཛོམས་བྱུང་།
(1989ལོའི《སྦྲང་ཆར》དེབ་གཉིས་པ་ལས་བདམས)
ཅུ 335



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
གནའ་བོའི་གྲོང་ཚོ་ཞིག་ན།།
རིག་ལྡན་རྒྱ་མཚོ།
འཇིག་རྟེན་ཁ་དཔེ་ལ། “སྐྱིད་པའི་བྱ་བ་སྡུག་གི་སྣ་འདྲེན” ཞེས་པ་ལྟར་
ཨ་ནེ་མགོན་སྐྱིད་ཚང་གིས་སྨད་སྒང་གཞོང་ཁོག་ནས་མནའ་མ་ཞིག་བསུས་
པ་དང་ཆབས་ཅིག ཨ་ཁུ་བཟོད་པ་ཚེ་ལས་འདས་སོང་། དུས་མཚུངས་སུ་ཁྱིམ་
མཚེས་གཉིས་ཀར་སྐྱིད་སྡུག་གི་གླུ་ལེན་སྨྲེ་སྔགས་ཅིག་ཅར་བྱུང་བས5སྡེ་བའི་
མི་ཚོས་དགའ་བའི་རྩེད་རོགས་དང་སྡུག་པའི་སྐྱོ་རོགས་གང་ཞིག་བྱེད་དགོས་
པའང་མི་ཤེས་པར་གྱུར། །
སྤྱིར་ན། ཨ་ནེ་མགོན་སྐྱིད་ཚང་གིས་མནའ་མ་བསུས་པ་ནིང་སྡེ་བའི་འཕྲིན་
བཟང་ཞིག་ཡིན་པས་སྡེ་མི་ཐམས་ཅད་སྤྲོ་སྣང་སྐྱེས་ཡོད་མོད། འོན་ཀྱང་། ཉིན་
དེར་མ་བསམས་ནས་ཨ་ཁུ་བཟོད་པའི་འདས་རྐྱེན་དང་མནའ་མ་གཡུ་མཚོ་
གཉིས་ནམ་མཁའ་ནས་བྱ་དང་རྡོ་ཕྲད་པ་ནང་བཞིནsསྡེ་བར་མཉམ་དུ་ཁེལ་
བས། རྒན་གཞོན་ཚོའི་སེམས་སུ་ཐེ་ཚོམ་དང་དོགས་པ། འཇིགས་སྐྲག་གིས་
ཁེངས་འདུག ཡིན་ནའང་ཚང་མས་རང་རང་གི་ལྟ་བ་འཕྲལ་དུ་མི་བརྗོད་པར་
མི་འཇོན་ཐང་ཅན་ཞིག་གི་བསམ་འཆར་ལ་སྒུག་པ་ནི་ལོ་འདི་དག་གི་རིང་བྱ་
འགུལ་སྣ་ཚོགས་བརྒྱུད་པའི་གྲུབ་འབྲས་ཆེ་ཤོས་རེད། དོན་དག་བྱུང་ནས་ཉིན་
གཉིས་ཙམ་སོང་རུང་སྡེ་བའི་ནང་དུ་ད་དུང་གྲག་འགུལ་ཅི་ཡང་མེད་པའི་ཚུལ་
# 336 @



•༤
རྩྭ་ཐང་གི་ཉིན་ཐོ། རྒྱུན་
དེ་ཨ་ཡེ་འབྲུག་མོས་ཇི་ལྟར་བསྲན་ཡང་བཟོད་མི་ནུས་ཤིང་། སེམས་སུ་དེང་སང་
གི་མི་འདི་ཚོས་རིགས་ལ་རྒྱ་བོད་མི་དབྱེ། སྲུང་མའི་བཙན་གཉོམ་ལ་མི་ལྟ། ཆོས་
ལ་དཀར་ནག་མི་འབྱེད། .....ཨ་མ་མ། ད་ཅི་བྱ། ངའི་མི་ཚེ་འདིར་སྨད་སྒང་
བོན་ནག་སྡེ་བའི་བུ་མོ་ཞིག་མནའ་མར་བསུས་པ་དྲན་རྒྱུ་མེད་ཅེས་བསམས་
ཀྱིན་བསམས་ཀྱིན་ཀྲོག་ཀྲོག་ལ་སོང་བ་དང་། “ལྟས་ངན་རུམ་ལ་བཅུག་ན། རྔ་
སྒྲོ་མཆན་ནས་འབུད་ཅེས་པ་འདི་མིན་ན་གང་ཡིན” ཞེས་ཁེར་ལབ་བརྒྱབ་སྟེ།
སྔགས་རྒན་ལྷུན་གྲུབ་ལ་ཞུས་ན་ཐབས་ཤིག་ཨེ་ཡོད་སྙམ་པ་དང་སྐྱི་གཉེར་ཤར་
ཤུར་གྱིས་ཁེབས་པའི་གདོང་གི་མིག་ཟུང་ལས་གསང་བ་གང་ཞིག་བརྟོལ་འདོད་
ཀྱི་འོད་རབ་རིབ་ཅིག་མངོན་བཞིན་སྔགས་རྒན་ལྷུན་གྲུབ་ཚང་ལ་ཕྱིན། །
སྔགས་རྒན་ལྷུན་གྲུབ་ཀྱིས་ཚ་ཐབ་ཀྱི་ཆོད་གདང་ཁ་ནས་སྐུ་ཁྲུ་གང་
བསྲིངས་ཏེ་ནང་དུ་འོངས་པའི་མགྲོན་པོར་གཅིག་བལྟས་རྗེས་ཡང་བསྐྱར་ཁ་
མུག་མུག་གིས་འདོན་པ་ཟློ་བཞིན་འདུག ཨ་ཡེ་འབྲུག་མོས་མིག་རིག་རིག་ཡར་
མར་ལ་ཐེངས་ཤིག་བལྟས་པ་དང་གཞན་སུ་ཡང་མེད་པ་མཐོང་བས་ལུས་གུམ་
གུམ་གྱིས་ཆོད་གདང་འགྲམ་དུ་ནུར་ནས་སྐད་མགོ་དམའ་མོས། “ ... ཨ་ཁུ་
བཟོད་པ་འདས་པ་ཁྱེད་ཀྱིས་མཁྱེན་ཡོད་ཀྱི་རེད་ལ། མགོན་སྐྱིད་ཚང་གི་མནའ་
མ་དེ་སྨད་སྒང་གཞོང་ཁོག་གི་ཡིན་པའང.....ལོས་མཁྱེན་ལོས་མཁྱེན། ཁྱེད་
ཚང་གིས་གཟིགས་ན.....” ཞེས་ཐ་ནེ་ཐུན་ནེའི་ངང་སྨྲས་པར་སྔགས་རྒན་གྱིས་
ཚིག་འབྲུ་འདི་དག་ལས་གོ་དོན་ཟབ་མོ་ཞིག་རྟོགས་པ་ལྟར་ཅུང་ཞིག་ཧད་པ་དང་།
འདོན་པ་བློ་མཚམས་བཞག་སྟེ་ཐུགས་སྒམ་པོའི་ཉམས་དང་བཅས་སྤྱན་ཟུང་རིམ་
གྱིས་བཙུམ་པར་གྱུར།
དུས་ཡུན་ཅུང་ཙམ་འགོར་རྗེས། ཨ་ཡེ་འབྲུག་མོ་སྒོ་ཕྱིར་བུད་པ་དང་ཁོ་ ་
537



ནས་འ
སEAL
༄༅ ཀྲུང་གོའི་བོད་ཀྱི་དེང་རབས་ཐོཔ་ཏིག་གཅེས་བཏུས།
མོ་ད་སོ་མ་དུག་སྦྲུལ་ཞིག་ལ་ཕྲད་པ་ནང་བཞིན་དངངས་འདར་འགའ་བརྒྱབ་
སྟེ། ལག་ཟུང་ཐལ་མོ་སྦྱར་ནས་གསོལ་བ་འདེབས་བཞིན་བགྲོད་སྐབས་རྒན་པོ་
ལྷ་སྐྱབས་ཏག་ཏག་ཚུར་འོངས་པ་མཐོང་བ་དང་། སྔར་གྱི་ཉམས་འགྱུར་སྐད་
ཅིག་ལ་བསྒྱུར་ཏེ། ལུས་ཞུམ་པའི་ངང་ཁོ་དང་གཡོལ་ཐབས་བྱས།
“ཁོང་ཚང་བཞུགས་སམ།” རྒན་པོ་ལྷ་སྐྱབས་ཀྱིས་དེད་པ་རྣམ་དག་ཡོད་
མདོག་གིས་དྲིས་བྱུང་བར། །
“བཞུགས...༌བཞུགས་ལགས།” ཨ་ཡེ་འབྲུག་མོས་ལུས་སྟོད་སྒུར་སྒུར་
བྱེད་བཞིན་ལན་བྱིན། །
ཕྱི་ཉིན་སྔ་མོར། སུས་བཤད་འདིས་བཤད་མེད་པའི་གཏམ་ཡན་ཞིགང་སྡེ་
བའི་མི་ཆེ་ཆུང་ཚང་མས་གླེང་བཞིན་འདུག གཏམ་ཡན་དེར་བཤད་ཚུལ་རྣམ་
པ་འགའ་རེ་ཡོད་མོད་ཕྱོགས་བསྡུས་བྱས་ན། 5སྡེ་བར་བོན་ནག་ཅིག་འཁོར་ཡོད་
པ་དང་། གལ་སྲིད་དེ་ལ་ཡ་ལན་འོས་འཚམ་ཞིག་མ་སྤྲད་ན། མི་ལ་ན་ཚ་དང་
ཕྱུགས་ལ་གོད་ཁ་རྒྱུན་མི་འཆད་པ་འབྱུང་ངེས་པས་སྔ་མོ་ནས་གཏོར་ཟློག་བཏང་
ན་བཟང་ཞེས་པའི་དོན་ཡིན། །
ལྐོག་གྱུར་དུ་སྣང་བའི་ཚིག་འབྲུ་འདི་དག་ལ་དོན་སྙིང་ཅི་འདྲ་ཡོད་པ་ནི་
དཔོག་དཀའ་བ་ཞིག་རེད། ཡིན་ནའང་གཏམ་ཡན་དེ་ཁྱབ་པ་ནས་བཟུང་དུད་
ཁྱིམ་རེ་རེས་སྔ་གཞུག་བརྩད་དེ་སྔགས་པ་ལྷུན་གྲུབ་སྤྱན་དྲངས་པ་དང་འབུལ་བ་
རྒྱ་ཆེར་ཕུལ་ནས་གཏོར་ཟློག་བྱེད་པའི་མགོ་ཚུགས། ་
ཨ་ནེ་མགོན་སྐྱིད་ཚང་ཡང་དེ་ལས་མ་འདས་ཏེ། སྔགས་པ་ལྷུན་གྲུབ་
སྤྱན་དྲངས་པའི་ཉིན་དེའི་སྔ་མོ་ནས་མནའ་མ་གཡུ་མཚོས་ཁྱིམ་ལ་གད་བདར་
བྱས་ཤིང་། ཚོད་མ་ཞིམ་པོ་ཞིག་བརྔོས་ནས་འགྲུལ་རྩིས་ཀྱི་བསམ་པ་བསྟན།
༄༅ 338



ཨ་སམ
རྩྭ་ཐང་གི་ཉིན་ཐོ། རྒྱུ་
འོན་ཀྱང་སྟབས་མ་ལེགས་པ་ནི་ཁོ་མོས་གསོལ་ཇ་འདྲེན་སྐབས། སྔགས་རྒན་
གྱིས་བསམ་བཞིན་མ་བླངས་པའམ། ཁོ་མོའི་ལག་ནས་ཤོར་བ་ཅི་ཡིན་མི་ཤེས་
མོད། གང་ལྟར་དཀར་ཡོལ་ཁོ་གཉིས་ཀའི་བར་ནས་ཐང་ལ་ལྷུང་སྟེ་དུམ་བུར་
ཆག་སོང་།
“ཁ་འཁྱག་མ...-ཁྱོད..“ཁྱོད་ཀྱིས་ངའི་དཀར་ཡོལ་ད་ཚོབས།” ཨ་
ནེ་མགོན་སྐྱིད་ཀྱིས་ཚུལ་དེ་མཐོང་ནས་སྐད་ཅོར་བརྒྱབ་བྱུང་།
“ཨ་མ—ཁྱོད་འདི…...” བུ་དཔལ་འབྱོར་གྱིས་སྔགས་པ་ལྷུན་གྲུབ་ལ་
གཅིག་བལྟས་ནས་བཤད་མཚམས་བཞག
ཨ་ནེ་མགོན་སྐྱིད་ཚང་ན་ཉིན་གང་བོར་རྔ་སྦུབ་དྲིལ་སིལ་གྱི་སྒྲ་རྒྱུན་
མི་འཆད་པར་གྲགས་བཞིན་འདུག ཕྱི་དྲོའི་ཉི་མ་སེར་ལམ་མེ་ནུབ་རིའི་རྩེར་
བཞུད་ལ་ཉེ་དུས། ད་གཟོད་སྔགས་པ་ལྷུན་གྲུབ་ཀྱིས་རྒྱབ་ཁུག་ཁུར་ནས་ཕྱིར་
ཕེབས། ནུབ་ཁ་འདིར། བློ་ཡུལ་ལས་འགོངས་པའི་དོན་ཞིག་བྱུང་སོང་། སྔགས་
པ་ལྷུན་གྲུབ་ཕྱིར་ཕེབས་ནས་ཅང་མ་འགོར་བར་ཨ་ནེ་མགོན་སྐྱིད་གློ་བུར་དུ་
ཚེ་འཕོས་སོང་། གནས་ཚུལ་འདི་ལ་སུས་ཡིད་ཆེས་བྱེད་དམ། ཨ་ནེ་མགོན་
སྐྱིད་ལ་ཆམ་ནད་ཙམ་ཡང་བྱུང་མེད་པར་མ་ཟད། ད་ཅི་སྔགས་པར་སྐྱེལ་མ་
བྱེད་དུས་ཁོ་མོས་ཀྱང་། “ཡ་ཡ། ཡ....ད་ཁྱེད་ཚང་ཕེབས” ཞེས་གདོང་ནས་
འཛུམ་ཕྱུངས་ཏེ་རྗོད་བཞིན་སྒོར་བུད་པ་མ་ཡིན་ནམ།
བློ་ཡུལ་ལས་འདས་པའི་དོན་རྐྱེན་འདིsསྡེ་བའི་སྐྱེས་ཕོ་མོ་ཚང་མས་དེ་
མ་ཐག་ཐོས་པར་གྱུར། ཨ་ནེ་མགོན་སྐྱིད་ཚེ་འཕོས་པའི་ཕྱི་ཉིན་རྫ་ལུང་གངས་
འདབས་སུ་འཚོ་བཞིན་པའི་ལུག་ཁྱུ་ཞིག་གྲང་ངར་གྱི་ཁྲོད་ནས་ཤི་སོང་།
གཅིག་རྗེས་གཉིས་མཐུད་དུ་བྱུང་བའི་ན་ཚ་དང་གོད་ཁའི་རྐྱེན་ནམ་ཅི་
ཉྩ 389



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
སྟེ། ཉིན་དུ་མའི་སྔོན་གྱི་གཏམ་ཡན་དེ་ཡང་བསྐྱར་སྡེ་བའི་བར་སྣང་ཡོངས་ལ་
ཁྱབ་པར་མ་ཟད། ནང་དོན་ཡང་སྔར་ལས་ཕུན་སུམ་ཚོགས་པར་སོང་ཡོད་པ་
འདི་ལྟར།
“བོན་ནག་མཐུ་བཙན་པ་སུས་མི་ཤེས། མནའ་མ་གཡུ་མཚོ་དམོད་མོ་
བྱེད་མ་ཐུབ་པར་ཨ་ནེ.....ད་ཅི་བྱ”
“སྨད་སྒང་གཞོང་ཁོག་ལ་ལེགས་སྐྱེས་ཤིག་ཁྱེར་ན་རྗེས་སུ་ཕན་རེ་
“གལ་ཏེ། མནའ་མ་གཡུ་མཚོ་སྡེ་བ་ནས་གཞི་ཆགས་པར་གྱུར་ན.....
ཨེ་གོ། ལོ་གཅིག་ཡས་མས་སུ་ཕྱུགས་ཟོག་ཕར་ཞོག མི་ཡོད་ཚད་འཇོམས་འགྲོ་
ཟེར།” ཨ་ཙི། འདི་དག་ཐམས་ཅད་བདེན་པ་ཡིན་ནམ། །
གཏམ་ཡན་དེ་དག་ཕལ་ཆེར་གཡུ་མཚོས་གོ་སོང་བ་འདྲ། ཁོ་མོ་ཁ་ཅི་
ཡང་མི་གྲག་པར་ཁྱིམ་ལས་ལ་བྲེལ་བཞིན་འདུག དཔལ་འབྱོར་ཐབ་ཀའི་འགྲམ་
དུ་བསྡད་ནས་མིག་ཟུང་ལས་སྙིང་ཉེ་བའི་འོད་མདངས་ཤིག་མངོན་པ་དང་ཁོ་
མོའི་ཕྱོགས་སུ་བལྟས་ནས་སྐད་ཆ་ཞིག་བཤད་འདོད་པའི་མཆུ་སྒྲོས་འབུར་ཙམ་
འབུར་ཙམ་བྱས་རྗེས་སྔར་བཞིན་མགོ་བོ་དུད། །
“གཡུ་མཚོ། ད..ངལ་གསོས།” དཔལ་འབྱོར་གྱི་སྐད་མགོ་ཧ་ཅང་
དམའ་བས་སེམས་སུ་སྡུག་གིས་ཁེངས་པ་ཤེས་ཐུབ།
“•••.."
གཡུ་མཚོས་ཆུ་ཟོ་ཁུར་ནས་སྒོའི་ཕྱིར་བུད་པ་དང་། ཆུ་ལེན་མ་སྐོར་ཞིག་
གིས་ཁོ་མོ་འོངས་པ་མཐོང་ནས་ཤབ་ཤུབ་ཀྱི་གླེང་མོལ་མཚམས་ཆད་པར་གྱུར།
རྫ་ཆུའི་འགྲམ་དུ། ཉིན་དུ་མའི་སྔོན་ལྟར་ཆུ་ལེན་མ་ཚོའི་དགོད་སྒྲ་སོགས་གྲག་
* 3928



མས་
རྩྭ་ཐང་གི་ཉིན་ཐོ། རྒྱུ
འགུལ་ཅི་ཡང་མེད་ལ་ཁ་བའི་འདབ་མ་ཡང་མོར་འཕྱོ་བའི་ཁྲོད་རང་རང་གི་
གོམ་པ་སྤོས་པའི་ཐིག་སྒྲ་མ་གཏོགས་མི་ཐོས་ཤིང་། ཕྱོགས་ཐམས་ཅད་ཁ་བས་
མནན་ཏེ་ཁུ་སིམ་ཞིང་དལ་ཅག་གེར་གནས། །
ཕྱི་དྲོ་དེར་སྡེ་བར། མི་ལ་ལ་དགའ་འོས་ཤིང་ལ་ལ་སྐྱོ་ངེས་པའི་དོན་ཞིག་
བྱུང་སོང་། གཡུ་མཚོ་གང་དུ་ཕྱིན་པ་ཁོ་མོའི་ཁྱོ་བོ་དཔལ་འབྱོར་གྱིས་ཀྱང་ཤེས་
མེད། Sསྡེ་བའི་ནང་དུ་ཁྱི་རྒན་འགའ་རེའི་ཟུག་སྐད་ལས་གང་ཡང་མི་ཐོས། །
རི་རྒྱུད་དང་ནགས་ཚལ། ཐང་ཆེན་དང་ཆུ་ཕྲན་མ་ལུས་སྨག་རུམ་ཁྲོད་
དུ་སྟོང་སིང་ངེར་སྣང་བ་དང་གཡུ་མཚོས་གོམ་པ་ལྗིད་ཏིག་གེར་སྤོ་བཞིན་
ཡོད་ཚད་མནན་ཟིན་པའི་གངས་ནང་དུ་རྐང་རྗེས་ཤར་མོ་གཉིས་འཐེན་ཅིང་
བསྐྱོད....
རྒྱང་རིང་གི་མཁའ་མཐར་ནུབ་ཁའི་མཚམས་སྤྲིན་ཏེ། ཐལ་མདོག་གི་
སྤྲིན་ཕུང་དུམ་བུ་ཞིག་གཡོ་བ་མེད་པར་གནས་ཤིང་རིམ་བཞིན་སྨག་འཐིབས་
སྐབས་རྫ་ཀོག་དུར་ཁྲོད་ནས་སྒྲོགས་ཡོང་བའི་ཅེ་སྤྱང་གི་འོ་དོད་དང་འུག་པའི་
བཞད་གད་དེ་དག་གྲང་རླུང་དང་བསྡེབས་ནས་སྡེ་བའི་བར་སྣང་ལ་ཁྱབ་འོངས།
སྡེ་མི་རྣམས་ད་དུང་གཉིད་དུ་ཡུར་འདུག་ལ་རྨི་ལམ་གྱི་འཇིག་རྟེན་དུ་…...
(1989ལོའི《སྦྲང་ཆར》དེབ་བཞི་པ་ལས་བདམས་
ཉྩ 391



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
གསེར་ཉ།
ལྗང་བུ། ཉི་ཟླ།
མི་གྲངས་སྟོང་ཕྲག་བཞི་ཙམ་གྱི་གྲོང་རྡལ་ཆུང་ཆུང་ཁུ་སིམ་མེར་འདུག་
པའི་ཁྲོད་དུ་ང་ཡང་གནས། རྐྱེན་འདིའི་དབང་གིས་ང་ལ་དགའ་སྤྲོ་དང་སྐྱོ་བ་
མཉམ་དུ་འཆར་བ་ཡང་ད་ལྟ་བལྟས་ན་ཧ་ཅང་རྒྱུན་ལྡན་ཞིག་ཡིན་པར་སྙམ།
ང་མི་གཞན་པ་དང་འགྲོ་འོང་ཧ་ཅང་ཉུང་ལ་ལྷག་པར་དུ་ཆང་རག་བཏུང་བའི་
གནས་དེ་དག་ལ་འཇིགས་སྐྲག་དང་ལྐོག་གྱུར་གྱི་འདུ་ཤེས་ཤིག་སྐྱེ། ཡང་གསལ་
བཤད་བྱེད་དགོས་ཀྱང་བྱ་ཐབས་བྲལ་བ་ནི་ངའི་གྲོགས་པོ་ཚང་མ་ཆང་རག་
ལ་ཤིན་ཏུ་དགའ་ཞིང་དེ་ལ་རོལ་མཁན་འབའ་ཞིག་ཡིན། ད་དུང་། ལོ་གསར་
སོགས་དུས་སྟོན་ཞིག་ལ་ཁེལ་དུས། ངས་ནམ་རྒྱུན་ཁ་བརྡར་མི་དགའ་བའི་མི་ཁ་
ཤས་བཀུག་ནས་ཆང་རག་གི་ངར་གྱིས་ངག་སྒོ་འབྱེད་པར་བྱས་ཚེ། རང་བྱུང་གི་
གཏམ་རྒྱུད་མང་བོ་ཞིག་ངལ་མེད་དུ་སྒྲིག་ཆོག་ཆོག་ཡིན་ཏེ། “གསེར་ཉ” ཡང་
ཚུལ་དེ་ལས་མ་འདས། ཡིན་ན་ཡང་སྐབས་འགར་ངས་ཁོ་ཚོར་དོགས་ཟོན་མ་
བྱས་པས་གཏམ་རྒྱུད་ཀྱི་བདེན་པའི་རང་བཞིན་ཤོར་འདུག་ཀྱང་སྲིད། གང་ལྟར་
ཡང་ངས་ད་ལྟ་གནས་ལུགས་ཤིག་རྟོགས་པ་ནི། ང་ཆང་རག་དང་ཁྱད་པར་དུ་
ཆང་མཁན་ལ་འཛེམ་དགོས་དོན་ནི་ཁོ་ཚོས་ཆང་རག་གི་རྗེས་སུ་སྐད་ཆ་དྲང་
མོ(སེམས་ཁོང་ནས་བརྡོལ་བའི་སྐད་ཆ)བཤད་ཚེ། བདག་གིས་ནུས་པ་རྩལ་སྤྲུག་
cs
སྒྱུ 392 ཉྩ



རྩྭ་ཐང་གི་ཉིན་ཐོ། ཀཾ
གིས་བསྒྲུགས་ཤིང་བྲིས་པའི་རྫུན་གཏམ་སྟོང་བ་དག་ཚུགས་པའི་གཞི་ཤོར་འགྲོ་
བ་ཡིན་པས་སོ། །
སྒྲུང་གཏམ་འབྲི་བར་སྤྲོ་ཞིང་སྒྲུང་གཏམ་ཀློག་པར(ཞིབ་འཇུག་ལ་དེ་བས་
ཀྱང)མི་ཕྱོགས་པའི་གྲོགས་པོ་ཞིག་གིས་ང་ལ། “སྒྲུང་གཏམ་འབྲི་ན་རྫུན་གཏམ་
བཤད་པར་བྱང་དགོས་ཏེ། དེ་ཡང་འཚོ་བ་དངོས་སུ་རང་ཉིད་ཀྱིས་ལག་ལེན་
བརྒྱུད་དགོས། དེ་མིན་ཚད་ལོ་རྒྱུས་དང་གཏམ་རྒྱུད་རེད” ཅེས་བཤད་མྱོང་ཞིང་
ང་དེ་ལ་རློམ་ཡང་ཐུབ། འོན་ཀྱང་གོང་ནས་བཤད་པ་ལྟར་ངས་བྲིས་པ་གཏམ་
རྒྱུད་ཤ་སྟག་ཡིན–ད་ལྟའི་བར་དུ།
དེ་རིང་ནི “ལུགས་རྙིང” གི་ཟླ་དང་པོའི་ཚེས་ལྔ་ཉིན་རེད། ད་ལྟ་པེ་ཅིན་
གྱི་ཆུ་ཚོད་བཅུ་བདུན་དང་ཕྱེད་ཀར་ཉེ། ཚང་མའི་ཐུགས་སུ་འཇགས་རྒྱུ་ལ་ང་
རྫོང་སྲིད་གཞུང་གི་དྲུང་ཡིག་ཡིན་ཞིང་གྲ་སྒྲིག་ཏང་ཡོན་ཞིག་ཀྱང་ཡིན། ངའི་
གཡས་ཀྱི་ཁྱིམ་མཚེས་རྫོང་གཙོ་གཞོན་པ་ཞིག་ཡིན་ལ་ཁོང་ཡང་ཀྲུང་གུང་གྲ་
སྒྲིག་ཏང་ཡོན་ཡིན། གཡོན་གྱི་ཁྱིམ་མཚེས་སྲིད་གཞུང་གི་ཡིག་གཏག་མཁན་
ཞིག་ཡིན། ཁོ་མོ་བུད་མེད་ཅིག་ཡིན། ཁོ་མོས་བོད་སྐད་བོད་ཡིག་ཏོག་ཙམ་ཤེས་
རུང་ནང་ལོགས་ནས་འོངས་པའི་རྒྱ་རིགས་ཤིག་ཡིན་པས་གདོང་མདོག་ཤིན་ཏུ་
དཀར། ངའི་ཉལ་ཁང་གི་ཅོག་ཙེའི་སྟེང་དུ་བཞག་པའི་ཅུ་གང་གི་འདྲ་སྐུ་དེ་དང་
གཉིས་སུ་མེད། འདྲ་སྐུ་དེ་ཡང་བུད་མེད་ཅིག་ཡིན། ངས་འདྲ་སྐུ་དེར་བལྟས་ཤིང་
བལྟས་ཤིང་ཡིད་ཤིན་ཏུ་སྐྱོ་བ་བྱུང་། ངའི་ཅོག་ཙེའི་སྟེང་དུ་ད་དུང་རྡོ་ཐོད་ལེ་ཀོར་
གྱིས་བཞེངས་པའི་འདྲ་སྐུ་གཞན་ཞིག་ཀྱང་ཡོད། དེ་ནི་ཁ་ཆེ་ཆེར་གདངས་ཤིང་
གདོང་གནམ་ལ་བསྟན་པའི་ཉ་མོ་ཞིག་ཡིན། ཁ་ནང་ལ་རྡོ་ཡི་མེ་ཏོག་རྡོ་ཡི་ལོ་
མས་བསྒྲིབས་པ་ཞིག་བཙུགས་འདུག དེ་ནི་ཅུ་གང་གི་འདྲ་སྐུ་ལྟར་དཀར་བའི་
ཚུ 393 ཉྩ



༩ ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
བུ་མོ་དེས་ང་ལ་གནང་ཞིང་། ཁོ་མོའི་ཅོག་ཙེའི་སྟེང་དུ་ཡང་དེ་དང་ཨ་ན་མ་ནའི་
རྡོ་ཉ་ཞིག་ཡོད་དེ། ཁོ་མོའི་ཕ་ཡུལ་དུ་རྡོ་ཐོད་ལེ་ཀོར་ནི་འདི་གའི་སྤང་གི་འཇིག་
མ་བཞིན་མང་བས། འབྲུ་རིགས་དང་ཤིང་སྡོང་ཡང་རྡོ་ཐོག་ནས་སྐྱེ་བ་ཡིན་ཟེར།
ཡིན་ན་ཡང་། རྡོ་ཉའི་ཁ་ནང་གི་རྡོ་ཡི་མེ་ཏོག་ལ་འགྱུར་བ་ཅི་ཡང་མེད།
སྐབས་དེར། ངས “གསེར་ཉ” དྲན་བྱུང་།
སལ་བར
གྲོང་རྡལ་ཆུང་ཆུང་འདི་ཕལ་ཆེར་གྲུ་བཞི་ནར་མོའི་དབྱིབས་ཀྱིས་ཆགས་
ཤིང་ཕྱོགས་བཞིར་བརྐྱངས་པའི་སྲང་དང་ལམ་ཕྲན་བརྒྱུད་ནས་ཁྱིམ་ཚང་ཕལ་
ཆེར་ལ་བགྲོད་ཆོག ཡངས་དྲགས་ནས་གྲོང་རྡལ་གྱི་སྣོད་བཅུད་དང་ཆ་མི་སྙོམས་
པའི་རྒྱ་ལམ་རིང་བོ་དེ་སྟོང་སེང་ངེར་འདུག་ལ། གྲང་ངར་གྱིས་ཁེངས་པའི་མཁའ་
དབུགས་ནང་དུ་དུས་སྟོན་གྱི་ཆང་དྲི་ད་དུང་མ་ཡལ་བར་འདུག ལྕགས་རྟར་ཞོན་
པའི་མི་ཁ་ཤས་རྒྱ་ལམ་གྱི་གཡས་གཡོན་ནས་ཕར་ཚུར་མྱུར་བར་བགྲོད་པའང་
མཐོང་ཐུབ་ལ། དེ་དག་ཕལ་ཆེར་བྱིས་པ་རེད། ང་ཅི་ལ་སྐྲག ཟོང་བརྒྱའི་ཐོག་ཁང་
གི་ཟུར་གྱི་གྲུ་ཁུགས་ཤིག་ན་བྱིས་པ་མང་བོ་རུབ་ཅིང་ཁོ་ཚོའི་དཀྱིལ་དུ་ཤོག་སྦག་
ཆེན་པོ་ཞིག་བསླངས་འདུག་ལ། ཚང་མས་མེ་རྟར་མེ་བགོ་བར་འདོད་ཀྱང་སྐྲག་
སྣང་གིས་བགོ་མ་ཕོད་པར་ཡོད་པ་མཐོང་ཐུབ། གློ་བུར་དུ་ནུབ་ལམ་གྱི་ར་སྐོར་
ཞིག་ལས་སྐྱེས་པ་ཁ་ཤས་ཕན་ཚུན་ལག་པ་སྦྲེལ་ཅིང་ངག་ནས་ལབ་རྡོལ་འབྱིན་
གྱིན་གོམ་པ་འཁྱ་རེ་ཁྱོར་རེའི་ངང་ངའི་ཕྱོགས་སུ་འོངས། དེ་དག་གི་གྲས་སུ་ན་
གཞོན་ཡོད་ཅིང་རྒད་པོའང་ཡོད་མོད་བྱིས་པ་གཅིག་ཀྱང་མི་འདུག ངས་ཁོ་ཚོས་
ཝ 394 ཉྩ་



རྩྭ་ཐང་གི་ཉིན་ཐོ། ལ་
ཀླན་ཀ་རེ་བཙལ་མི་འོང་ངམ་བསམས་ནས་གཡོལ་བར་རྩོམ་སྐབས་སྟེང་དུ( ##）
སྦྱར་ཡོད་པའི་རླངས་འཁོར་ཆུང་ཆུང་གཉིས་བསྟུད་མར་བསྐྱོད་པས་ངས་དབང་
མེད་དུ་དེའི་ཕྱོགས་སུ་བལྟ་དགོས་བྱུང་། འོན་ཀྱང་ངས་ཅི་ཡང་མ་མཐོང་། ང་སྒོ་
ཕྱིར་འོང་དོན་ནི “གསེར་ཉའི” སྐོར་རྩད་གཅོད་བྱེད་འདོད་ཁོ་ན་མིན། ང་ནམ་
རྒྱུན་སྨྲ་བ་ཉུང་བའི་མི་ཞིག་ལ་ཡང་འཕྲད། དོན་སྙིང་བྲལ་ལ་བཀྲ་མི་ཤིས་པའི་ཉི་
མ་ཞིག་རྫོགས་ལ་ཉེ། 1987.2.2《ལུགས་རྙིང་གི1987.1.5)ཉིན།
“གསེར་ཉའི” གཏམ་རྒྱུད་ནི་ངའི་གྲོགས་པོ་དོན་ལྡན་གྱིས་བཤད་པ་
ཡིན། ཁོང་ནི་རང་རེའི་རྫོང་གི་སྙན་གྲགས་འབར་བའི་རྩོམ་པ་པོ་ཞིག་སྟེ། རྫོང་
མི་རིགས་སློབ་འབྲིང་གི་དགེ་རྒན་ཡིན། མགོ་སྐྲ་ནག་ཅིང་འཇིལ་ལི་ཆགས་
ལ་གདོང་མདོག་ཅུང་དམར་སྨུག་ཡིན། ཁོས་མོ་པོ་སང་དང་ལུའུ་ཞུན་ལ་དུངས་
ཞེན་ཚད་མེད་བཅངས་ཤིང་ཐེ་ཀོར་དང་ཀོ་ཏི་ལ་ཡང་གཏིང་ཟབ་པའི་འབྲེལ་བ་
བཙུགས་ཡོད། འོན་ཀྱང་འདི་དག་ནི་ཁོའི་ཤེས་རབ་མཚོན་བྱེད་གཏན་ནས་མ་
ཡིན་པར། ཁོའི་དགའ་ཕྱོགས་ཙམ་རེད། ཁོའི་རྣོ་ཞིང་གྲིམ་པའི་མིག་ཟུང་གིས་
བྱུང་རིམ་ཕྲ་མོ་གང་ཡང་འཆོར་མི་སྲིད་དེ་ཚང་རག་གི་རྗེས་སུ་ལྷག་པར་དེ་ལྟར་
རེད། དེ་བས་ཁོས་ཆང་རག་ལ་ངོམས་མེད་རོལ་བ་ཡང་འཚོ་བ་ལ་ངོམས་མེད་
བརྟག་པ་ཡིན་ན་མཐའ་གཅིག་ཏུ་སྐྱོན་ཆར་མཐོང་མི་རིགས། ཁོས་གཞན་གྱི་ཁ་
བརྒྱུད་ནས་འོངས་པའི་གཏམ་རྒྱུད་འདི་འདྲ་ཞིག་བཤད། དེ་ཧ་ཅང་བསྡུས་ཆེ། །
ང་ཚོའི་གྲོང་རྡལ་ཆུང་ཆུང་འདིའི་ནང་དུ་སྐད་གྲགས་ཧ་ཅང་ཆེ་བའི་ཆང་
༄༅ 395 ཉྙོ



༩ ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
མཁན་ཞིག་ཡོད་དེ། ཁོང་ནི་བལྟ་ས་བརྟེན་ཡུལ་གང་ཡང་མེད་པའི་བགྲེས་སོང་
རབས་ཆད་ཅིག་རེད། ལས་འཁྱུར་ངལ་གསོ་མ་བྱས་གོང་ལ་ཁོང་ནི་རླངས་འཁོར་
ཁ་ལོ་པ་ཞིག་ཡིན། འཐུང་ཐེངས་རེར་ལྦུ་ཆང་ཤེལ་དམ་ཉི་ཤུ་རྩ་གྲངས་ཀྱིས་ཁོང་
ལ་བཟི་སྣང་མི་སྐྱེད་ཅིང་། བཙན་ཆང་དཀར་པོ་རྒྱ་མ་གསུམ་བཞི་རེ་འཐུངས་ན་
རྒྱུན་ལྡན་མ་ཡིན་པའི་སྣང་ཚུལ་ཅི་ཡང་འབྱུང་མི་སྲིད། རྗེས་སུ་བགྲེས་སོང་དེ་
གློ་བུར་དུ་ཤི་སོང་། ཤི་རྐྱེན་མི་གསལ་བས་གླེང་ཕྱོགས་ཀྱང་ཤིན་ཏུ་མང་། འགའ་
རེས་དུག་ཕོག་ཟེར། དོན་ལྡན་ལ་གྲོགས་པོ་ཞིག་ཡོད་པ་ཡང་རླངས་འཁོར་ཁ་ལོ་
པ་གསར་བུ་ཞིག་ཡིན་ཟེར། ཁ་ལོ་པ་གཞོན་ནུ་དེས་བཤད་པ་ལྟར་ན། ཁ་ལོ་པ་
རྒན་པ་དེ་མ་འདས་སྔོན་ལ། རྟག་ཏུ ་ངའི་ཁོག་པར་གསེར་ཉ་ཞིག་ཡོད” ཅེས་
བཤད་དེ། ཁོང་ཤི་ཁར་ཁ་ཆེམས་ལ་ཡང “ངའི་ཁོག་ན་གསེར་ཉ་ཡོད། ངའི་ཁོག་
གི་གསེར་ཉ་ལོངས” ཞེས་བཤད། ས་འདིའི་ཡུལ་སྲོལ་ལ་མི་སུ་དང་སུ་ཡང་ལྔ་
པའི་ལམ་དུ་ཞུགས་ཚེ། ཐོབ་དང་དབང་ཐང་། རིགས་རུས་ཆོ་འབྲིང་གང་ཡང་མི་
དབྱེ་བར་བེམ་རོ་བྱ་ལ་གཡེང་བ་ཡིན་ལ། དེ་ནི་ཁོ་ཚོས་མི་ཚེ་ཞིག་ལ་སེམས་ཅན་
ལ་སྦྱིན་པ་གཏོང་བའི་མཇུག་རྫོགས་པ་མཚོན་བྱེད་ཡིན་ཟེར། སྐབས་དེར། ཁ་ལོ་
པ་བགྲེས་སོང་ལ་རོ་ལས་བྱེད་སྐབས་ཁོང་གི་ཁོག་པ་ལས་དངོས་གནས “གསེར་
ཉ” ཆུང་ཆུང་ཞིག་ཐོན། དེ་ནི་གསེར་ནག་གིས་བཟོས་པའི་ཉ་མོ་ཞིག་ཡིན་ལ་
དེས་ཁ་ལོ་པ་རྒན་པོའི་ཕོ་བ་བརྟོལ་འདུག ཁོ་ལ་རོ་ལས་བྱེད་དུས་ཁ་ལོ་པ་གཞོན་
ནུ་དེ་ཡང་སོང་ཞིང་ངང་ཚུལ་དེ་དག་དངོས་སུ་མཐོང་ཟེར། ཁ་ལོ་པ་གཞོན་ནུ་
དེའི་མིང་ལ་རྟ་ཕྲུག་ཟེར། ཁོའི་ཨ་ཕའི་མིང་ལ་རྟ་མགྲིན་ཟེར། །
ཁ་ལོ་པ་རྒན་པ་དེས་ཆང་འཐུང་ཚུལ་བདག་གིས་ཀྱང་དངོས་སུ་མཐོང་
མྱོང་བས་ཀློག་མཁན་ཁྱེད་ཚོས་དོགས་པ་འཛིན་དགོས་དོན་མེད། ངས་མཐོང་
* 396ཧཱུྃ



མ་ཡས་
རྩྭ་ཐང་གི་ཉིན་ཐོ། ཉྩ
ཐེངས་དེར་རྒད་པོས་རང་དང་ནམ་ཡང་འབྲལ་བ་མེད་པའི་དངུལ་གྱི་དཀར་
ཡོལ་དེའི་ནང་ལ་ཆང་བླུགས་ནས་འཐུངས་པ་ཡིན། དཀར་ཡོལ་བཅུ་གསུམ་གྱི་
རྗེས་སུ་སྨན་ཐུམ་ཞིག་ཀྱང་འཐུངས། དེ་རྗེས་ལུག་ཤ་བཞི་ཐིག་ཅིག་ཟོས་ཤིང་
ཆང་དཀར་ཡོལ་དགུ་ཙམ་འཐུངས། དེ་དུས་ང་སྨན་ཐུམ་དེ་ལ་དོགས་པ་སྐྱེས།
ངས་ཁོ་ལ་སྨན་དེ་འཐུང་བའི་རྒྱུ་མཚན་དྲིས་ཚེ་ཁོའི་གདོང་ལ་ཕུགས་རྟོགས་
དཀའ་བའི་འཛུམ་ཆུང་ཞིག་དང་བཅས “ངའི་ཁྲག་ཤེད་མཐོ། འདི་བསམ་ཡས་
ནས་བླངས་པའི་སྨན་ཡིན” ཞེས་བཤད་ཀྱིན་ང་ལ་སྨན་གྱི་ཐུམ་ཤོག་གཏད།
དེའི་སྟེང་དུ “རྡོར་གདན་གཉིས་པ་བསམ་ཡས་ཆོས་འཁོར་ཆེན་པོ་སྒོ་དབྱེའི་
ལས་གྲྭའི་ནང་བཀའ་གཏེར་རིག་འཛིན་བརྒྱུད་པའི་ཕབ་རྒྱུན་འཁྲུལ་བྲལ་དང་
འབྲེལ་བླ་མ་རྡོ་རྗེ་སེམས་དཔའི་སྒོ་ནས་བསྒྲུབས་པའི་དམ་རྫས་བདུད་རྩི་ཆོས་
སྨན་བཞུགས།། །” ཞེས་མཚལ་ཡིག་གསལ་ལ་མི་གསལ་བ་ཞིག་དཔར་ཡོད་པ་
ད་ལྟའང་བདག་གི་སེམས་སུ་ཝ་ལེར་འཆར། རྗེས་སུ་བདག་གིས་བོད་སྨན་ལ་
བྱང་བའི་སྤྲུལ་སྐུ་རྒན་པ་ཞིག་ལ་སྨན་དེའི་ཡོན་ཏན་དྲིས་ཚེ། ཁོང་གིས་ལན་
དུ “དེ་ནི་རྫས་རྟེན་བཟང་བོ་ཞིག་ཡིན་པ་ལས་སྨན་རྫས༌ལྷག་པར་དུ་ཆང་
སེལ་གྱི་ནུས་པ་མེད………” ཅེས་གསུངས་སོ། །
སམ་
3
g
ང་ལ་རང་གི་ལུས་པོ་མི་བདེ་བའི་ཚོར་བ་ཞིག་བྱུང་ཡང་ནད་གཞི་ངོས་
འཛིན་རྒྱུ་མ་རྙེད། སེམས་རྣལ་དུ་ཕབ་ནས་བརྟགས་ཚེ་ངའི་ལུས་ཕུང་ཧྲིལ་བོ་
བདེ་ཐང་མིན་ཡང་སྔར་ལྟར་ནད་གཞི་ངོས་འཛིན་རྒྱུ་མ་རྙེད།
g 397 ཉྩ



ཀྲུང་གོའི་བོད་ཀྱི་དེང་རབས་ཚོ་རིག་གཅེས་བཏུས།
ཉིན་མང་བོའི་རིང་ལ་ལོ་གསར་གྱི་དགའ་སྤྲོ་དང་འཇིགས་སྣང་ཁྲོད་
ནས་དུས་འདས་པས། དོན་ཚེགས་ཕྲན་བུ་རེ་སེམས་ནས་ཇེ་ལྕི་ཇེ་ལྕིར་འགྲོ་
བཞིན་འདུག ངས་སྨྱུ་གུ་བླངས་ནས་ཅི་ཞིག་འབྲི་རྩིས་ཀྱི་སྐབས་སུ་ཞིག་གིས་
སྒོ་བརྡུངས་བྱུང་། ཡོང་མཁན་དེ་ངས་རྒྱ་སྲང་ངམ་གང་ཞིག་ནས་མཐོང་མྱོང་
བ་འདྲ་ཡང་ཡུལ་དུས་གང་ཞིག་དང་གནས་ཚུལ་ག་འདྲའི་འོག་ཏུ་མཐོང་
ཚུལ་ངའི་དྲན་འཛིན་གྱི་ཡོལ་གོར་ཉར་མེད། ཁོ་ནི་ངའི་ཁྱིམ་མཚེས་རྫོང་གཙོ་
འཚོལ་མཁན་ཡིན་ཏེ་ཁང་སྒོ་ནོར་སོང་ཟེར། ངས་ཁོ་ནང་དུ་བསུས། མི་དེས་ང་
དང་རྫོང་གཙོའི་ཁང་བ་ནོར་བ་འདིས་ངའི་ཡིད་ཀྱི་མཚོ་མོའི་ངོས་སུ་དགའ་
སྤྲོའི་རྦ་རླབས་འཕྱུར་བར་བྱེད་ལ། འཇིགས་པའི་སྨུག་སྤྲིན་ཡང་གཏིབས་བྱུང་།
འདི་དོན་དག་རྒྱུན་ལྡན་པ་ཞིག་མ་རེད་ཡ།།
འགྲུལ་པ་དེ་ཐོན་སྐྱེད་རུ་ཆེན་ཞིག་གི་རུ་གཙོ་དང་ཏང་ཀྲི་པུའུ་ཧྲུའུ་
ཅིའང་ཡིན། རུ་ཆེན་དེ་ལ་རྫོང་ཁག་གཞན་པ་ཞིག་དང་རྩྭ་སའི་རྩོད་གླེང་གི་ལོ་
རྒྱུས་རིང་བོ་ཞིག་ཡོད་དེ། ལོ་འགའི་སྔོན་ལ་སྤྲུལ་སྐུ་ཆེན་པོ་ཞིག་གིས་རྒྱུ་འབྲས་
ཀྱི་ཐིག་སྐུད་དྲང་མོས་ས་མཚམས་ཆུ་མཚམས་ལེགས་པར་བཅད་ན་ཡང་། ད་
ལྟ་གྱོད་རྙིང་གི་མགོ་སླར་ཡང་དགྱེ་ཞིང་གྱོད་གསར་གྱི་མྱུ་གུ་ཆེ་རུ་འབུས་ཏེ་ཡ་
ང་བའི་དམར་འཛིང་ཞིག་ལ་ཉེ་འདུག ཁོ་གོང་རིམ་ལ་གནས་ཚུལ་འདི་དག་
སྙན་ཞུར་འོངས་པ་ཡིན་ཟེར། ངས་ཁོ་ལ་ཧ་ཅང་སེམས་ཆུང་གིས་འདི་ལྟར་ཀུ་རེ་
བྱས། “གལ་ཏེ་ཁྱོད་ལ་དེ་འདྲའི་གནས་ལུགས་ཆེ་ན། ཁྱོད་ཚོས་གཡུལ་བཤམས་
དཔུང་འདེགས་ཀྱིས་རང་སྲུང་ཕར་རྒོལ་ བྱེད་མི་ཆོག་གམ།” ་
འགྲུལ་པས་ཧ་ཅང་གདེང་ཚོད་ཡོད་པའི་ངང་ནས “ད་ལོ་དབྱར་ཁ་ང་
ཚོས་འཛམ་གླིང་སྤྱི་བསང་གཏོང་དུས་རྒྱལ་མར་དགུ་བཅུ། རས་ཕྲུག་འདོམ་པ་
༄༅ 398 ཉྩ



རྩྭ་ཐང་གི་ཉིན་ཐོ། རྒྱུན
སྟོང་དང་ལྔ་བརྒྱ། ད་དུང་གཡུ་བྱུར་གྱི། གསེར་དངུལ་གྱི་ཅ་ལག་སྣ་ཚོགས…..
གཏེར་དུ་སྦས། མཚོ་གཏེར་བཏབ། ......བསང་དུད་མཁའ་ལ་འགྲོ་ན་འཁོར་
སྲོལ་མི་འདྲ། ཉིན་དེར་གནམ་ལ་འཇའ་ཉིས་རྩེག་འཐེན་ཞིང་སྤྲིན་ལག་མཐིལ་
ཙམ་མེད་པར་གཡུ་འབྲུག་སྔོན་མོ་སིང་སིང་ངེ་བ་ཞིག་གྲགས། འབྲུག་གྲགས་
པའི་སྐབས་དེར་སྒ་ཚང་རོའི(ཁོ་ཚོའི་ས་རྩོད་ཀྱི་ངོ་ཡ)དཔོན་པོའི་རྒྱུད་ཀྱི་མྱུ་
གུ་ཁེར་སྐྱེས་བུ་ཆུང་ལོ་བཅུ་གསུམ་ཅན་ཞིག་ཡོད་པར་གློ་བུར་གཟའ་བརྒྱབ་
ནས་ཁ་འཆུས་ཏེ་འགྲམ་པར་སླེབས་ཤིང་རྣ་བའང་འོན། ད་ལོར་སྒ་ཚང་རོ་ས་
ལ་བསྲེས་ཤིང་དགུང་ལ་གཏོར་བ་གང་འདོད་བྱས་མི་ཆོག་གམ། གཞི་བདག་
ཐུགས་དགྱེས་པ་གཅིག་པུར་བརྟེན་ནས་ཐལ་བ་སྤར་མོ་གང་དུ་གཏོང་ན་ཡང་
ང་ཚོའི་ལག་རེད སྒ་ཚང་རོ། ངས་ཏང་གི་སྲིད་ཇུས་ཟེར་བ་མ་གཏོགས...
སྡེ་བ་སྤར་མོ་གང་བོ་ཤར་ལ་འཁྲིད་ན་ནུབ་ལ་འདེད་ན་ཡང་ངའི་ལག་ཡིན།
....” ཞེས་བཤད། ངས་ཁོའི་ཁ་ལ་ལྟ་བཞིན་ཁོའི་ཁོག་པར་ཡང “གསེར་
ཉ” འམ ་དངུལ་ཉ” ཞིག་ལྡིང་བཞིན་པའི་ཚོར་བ་སྐྱེས། ཁོའི་སྐད་ཆ་བཤད་
སྟངས་ངའི་ཁྱིམ་མཚེས་རྫོང་གཙོ་དང་དབྱེ་འབྱེད་དཀའ། ཁོས་རྗེས་སུ་ཅི་ཞིག་
བཤད་པ་ངོས་མ་ཐོས། །
ངའི་སེམས་ལ་ཁ་ལོ་པ་རྒན་པའི “གསེར་ཉ” འཁོར་བྱུང་། དེ་གསོན་པོ་
ཡིན་ནམ།
་
4
དོན་ལྡན་དགའ་གྲོགས་མ་དང་མི་མཐུན་པའི་རྒྱུ་མཚན་ནི་ཁོ་ཆང་རག་
* 399 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ལ་ཞེན་ཆེ་བས་རེད་ཟེར། ད་ལྟ་ཁོས་བརྩེ་དུངས་དང་ཆང་རག་གཉིས་ལས་ཕྱི་
མ་གདམ་གསེས་བྱས་པར་ཀུན་གྱིས་སྡང་སེམས་བཅངས་ཡོད་ཚོད་རེད། ཏོག་
ཏག་ལོ་ངོ་གསུམ་ལ་སྐྱེད་སྲིང་བྱས་པའི་བརྩེ་དུངས་ཀྱི་མེ་ཏོག་ཡག་པོར་འགལ་
རྐྱེན་གྱི་སད་བརྒྱབ་པ་འདི་དངོས་གནས་བཟོད་དཀའ་བ་ཞིག་ཡིན་ངེས་རེད། ང་
ལ་མཚོན་ན་ཡིག་གཏག་མས་གནང་བའི་རྡོ་ཡི་མེ་ཏོག་དེ་ལ་བལྟས་ནས་ཀྱང་
འཆར་སྣང་རྫོགས་མཐའ་མེད་པ་ཞིག་སྐྱེ་ཐུབ། དེས་ཡང་སྙིང་ཅི་ཞིག་བསྟན་པ་
ངས་ད་དུང་དཔག་ཐབས་བྲལ།
ང་དོན་ལྡན་ལ་སེམས་གསོ་བྱ་རུ་སོང་། ཁོ་ལ་དགའ་གྲོགས་མའི་སྐོར་
གླེང་འདོད་མེད་པས་གཏམ་གཞན་པ་ཞིག་གླེང་བ་ནི། ཁ་ལོ་པ་གཞོན་ནུ་རྟ་
ཕྲུག་གི་བརྩེ་དུངས་སྐོར་རེད། རྟ་ཕྲུག་ལ་ཡང་དོན་ལྡན་དང་འདྲ་བའི་བརྩེ་
དུངས་ཀྱི་ལོ་རྒྱུས་ཐུང་ལ་རིང་བ་ཞིག་ཡོད་ཅིང་ཁོས་དེ་འབྲི་རྩིས་འདུག་ཟེར།
ཁོས་ང་ལ་རང་ཉིད་རྟ་ཕྲུག་དང་མཉམ་དུ་སྤྲོ་བསང་ལྗོངས་རྒྱུར་སོང་བའི་གཏམ་
རྒྱུད་ཧ་ཅང་རྒྱུན་ལྡན་མང་བོ་བཤད། བཤད་ཀྱིན་བཤད་ཀྱིན་བཙན་ཆང་ཤེལ་
དམ་གང་འཐུངས་ཟིན། སྟོང་བར་གྱུར་པའི་ཆང་གར་ཆུང་ངུ་ནི་སྐམ་ཞིང༌
རིད་པའི་བགྲེས་པོ་ཞིག་གི་མིག་ཟུང་དང་འདྲ་བར་འོད་མདངས་ཉམས་ཤིང་
སྐོམ་པས་གདུངས། ཁོས་ཐ་མག་རྐང་གཅིག་ལ་མེ་བསྒྲོན་ཅིང་མཆུ་བུག་ལས་
སྔོ་ལྷོག་ལྷོག་འཕྱུར་བའི་དུ་བ་རིམ་བཞིན་སྲབ་ཅིང་སླ་བར་གྱུར་ལ་དུ་བའི་
ཨ་ལོང་ཁ་ཤས་ཀྱང་བསྣོལ་མར་འདྲེས། ཁོས “པེ་ཅིན་ནས་ཞིབ་འཇུག་སློབ་
མ་ཞིག་འདིར་ཡུལ་སྲོལ་གོམས་འདྲིས་ཀྱི་སྐོར་ལ་ཞིབ་འཇུག་བྱ་བར་འོངས་
འདུག” ཟེར།
“སློབ་མ་ཞིག”
4OOཆུ



ལ་
རྩྭ་ཐང་གི་ཉིན་ཐོ།
“ཞིབ་འཇུག་སློབ་མ་ཞིག ད་ལོའི་དབྱར་ཁར་སློབ་གྲྭ་ནས་ཕྱིར་ཐོན་
ཆོག”
· ཏག་ཏག་སྐབས་དེ་ལ་ལུས་སྟོབས་རྒྱས་ཤིང་ལང་ཚོས་དྲེགས་ལ་རང་
རློམ་གྱིས་ཡོངས་སུ་ཁེངས་པའི་སྐྱེས་པ་མིག་ཤེལ་ཅན་ཞིག་ནང་དུ་འོངས་ཤིང་
མགོ་སྐྲ་རིང་ཞིང་རང་བྱུང་གི་རྫིག་ཉམས་དེས་འཇར་པན་གྱི་དྲག་རྩལ་པ་ཡང་
ཞུམ་པར་བྱེད། དོན་ལྡན་གྱིས་ཞིབ་འཇུག་སློབ་མ་དེ་འདི་ཡིན་ཞེས་ང་ལ་ངོ་སྤྲོད་
བྱས་ཤིང་། ཡང་ཆང་དམ་བི་གང་ལེན་ཞོར་དུ། “འདི་ང་ཚོའི་རྫོང་སྲིད་གཞུང་
གི་དྲུང་ཡིག་ཡིན། མིང་ལ་དོན་ལྡན་ཟེར། རྩོམ་པ་པོ་ཞིག་རེད” ཅེས་ན་གཞོན་
དེ་ལ་བཤད། ངས་མྱུར་དུ་ཆང་གར་གང་བཏེགས་ཏེ་འགྲུལ་པ་དེར་དྲངས་པའི་
མོད་ལ “མིན། ངའི་མིང་ལ་ཚེ་རིང་ཟེར” ཞེས་དག་སེལ་བྱས་ཤིང་ཡང “ཆང་
མཆོད” ཅེས་གུས་པའི་ཚུལ་ཞིག་བསྟན་མོད། ངའི་སེམས་གཏིང་ནས་ཁོའི་ཕྱིའི་
གཟུགས་བྱད་དང་ནང་གི་ཤེས་བྱ་གང་གི་ཐད་ནས་ཀྱང་གནམ་རྒན་མས་སྐལ་
ལྷག་ཅིག་གནང་ཡོད་པར་ཕྲག་དོག་སྐྱེས་ཤིང་སྐྱོ་བ་དང་ཡིད་ཆད་ཀྱང་བྱུང་།
“ཚེ་རིང་དང་དོན་ལྡན་གཅིག་ཡིན།” དོན་ལྡན་གྱིས་ཨུ་ཚུགས་སྒོས་དེ་
ལྟར་བཤད་པར་ཞིབ་འཇུག་སློབ་མས་ཀྱང ་དེ་རེད། རེད” ཅེས་རྒྱབ་རྩ་མནན་
པས་ང་ལ་འཇིགས་སྣང་སྐྱེས་ཏེ་རེ་ཞིག་བཤད་རྒྱུ་མ་རྙེད། །
ངས་ཞིབ་འཇུག་སློབ་མ་དེའི་ཁམས་དང་བསྟུན་བསམས་ནས་ས་འདིའི་
ཡུལ་སྲོལ་དང་གོམས་གཤིས་སྣ་ཚོགས་གླེང་ཞིང་ཐ་ན “གསེར་ཉའི” སྐོར་གྱི་
གསང་བའི་གཏམ་རྒྱུད་ཀྱང་ཤེས་ཚོད་ལྟར་མ་གསང་དྲང་བོར་བརྗོད་ཀྱང་ཁོ་
ལ་སྤྲོ་བ་གང་ཡང་སྐྱེད་མ་ནུས། ཁོས་ང་ལ་ཤིག་སི་ཕེར་བཤད་དེ། ཤིག་སི་ཕེར་
གྱི་འཁྲབ་གཞུང་མ་གཏོགས་གཞན་ཁོང་གི་འཚོ་བའི་དགའ་ཕྱོགས་དང་སྤྱོད་
% 421



ཀྲུང་གོའི་བོད་ཀྱི་དེང་རབས་པ་ལ་རིག་གཅེས་བཏུས།
སྟངས། ཁོང་གི་སྐབས་དེའི་བཞུགས་ཤག་གི་རྣམ་པ་དང་དེའི་ནང་གི་ཅ་ལག་
སྒྲིག་སྟངས་ཀྱང་བཤད། དེ་ལས་ཡ་མཚན་པ་ལ་ཁོང་གི་འཁྲབ་གཞུང་ཡོད་ཚད་
ཀྱི་རྩོམ་ཡོན་བསྡོམས་པས་དབྱིན་སྒོར208ལས་མེད་ཅེས་ཧ་ཅང་གདེང་ཚོད་
ཡོད་ལ་བློ་ཐག་ཆོད་པའི་གྲངས་ཀ་ཞིག་བཤད། རྗེས་སུ་ངས《རོ་མེ་ཨོའུ་དང་
ཊའུ་ལི་ཡེ》སྐོར་གྱི་བྱུང་རིམ་ཕྲ་རགས་ཤིག་གླེང་དུས་ཁོས་ཕངས་སེམས་སྐྱེ་བའི་
ངང་ནས། “ངས་ཁོང་གི་རྩོམ་ཡིག་ལས་བལྟས་མ་མྱོང་བ་འབའ་ཞིག་ཡོད་པ་དེ་
ཡིན” ཟེར། །
ངའི་སེམས་ལ་ཁོས “གསེར་ཉ” མི་ཤེས་པའམ་དེ་ལ་མི་སྤྲོ་བར་ཡང་རྒྱུ་
མཚན་ཡོད་སྙམ།
ཞིབ་འཇུག་སློབ་མ་དེར་ཕྲད་པ་ཧ་ཅང་ཡིད་སྐྱོ་བ་ཞིག་རེད། ངས་ཁོ་
མགྲོན་འབོད་བྱ་རྒྱུའི་ཁས་བླངས་ཤིང་དུས་ཀྱང་བཏབ་པ་ནི་དེ་བས་ཀྱང་ཡིད་
སྐྱོ་བ་ཞིག་ཡིན་པ་ད་གཟོད་ཚོར། ཁྱིམ་མཚེས་ཡིག་གཏག་མས་ལག་ལ་དཔེ་ཆ་
ཞིག་བཟུང་སྟེ་ངའི་ནང་ལ་འོངས། “ཝེ། ཁྱོད་ཀྱི་དུས་དེབ” ཅེས་སྨྲས་ཤིང་ལག་
གི་དཔེ་ཆ་དེ་ཅོག་ཙེའི་སྟེང་ལ་ངར་གྱིས་གཡུགས། རྡོ་ཐོད་ལེ་ཀོར་གྱི་ཉ་མོ་དེ་
ཡོམ་ཡོམ་འདར་གྱིན་འདུག ཁོ་མོས་དེ་ལྟར་བྱས་པ་ཐེངས་དང་པོ་མིན། ཁོ་མོས་
རྡོའི་ཉ་མོར་ལག་པས་བྱིལ་བྱིལ་གཏོང་བཞིན “ཝེ། ད་ཅི་སྐྱེས་པ་ཤེལ་མིག་ཅན་
ཞིག་ཁྱོད་འཚོལ་དུ་…”
“ཞིབ་འཇུག་སློབ་མ།”
42 4



རྩྭ་ཐང་གི་ཉིན་ཐོ། རྒྱུན
“རེད། ཞིབ་འཇུག་སློབ་མ་རེད། ངས་ཁོ་ནང་དུ་བསུས།”
“འོ….... ད་ལྟ………..”
“ད་ལྟ་བུད་སོང་། ཕལ་ཆེར་དུས་ཚོད་གསུམ་ལ་བསྒུགས།”
“ང་ལ།”
“རེད་ཁྱོད་ལ། ཁོས་ང་ལ་ཤིག་སི་ཕེར་བཤད།”
“ཁྱོད་ལ་ཡང་།”
“ཅི་རེད། ངས་མི་གོ་བར་དོགས་པ་ཨེ་ཡིན། ཁྱོད་ཀྱིས་ང་ལ་སྔར་ནས་
བཤད་ཀྱང་ཆོག ཁོས་ང་ལ་གསེར་ཉའི་གཏམ་རྒྱུད་ཀྱང་བཤད།”
“གསེར་ཉ།”
“ཁྱོད་ཀྱིས་མ་ཐོས་སམ། གསེར་ཉའི་གཏམ་རྒྱུད། ང་ཚོའི་ས་ཆར་བྱུང་
བའི་གནས་ཚུལ།
“ལེགས་པོ་འདུག”
“ཁོ་རང་ངའི་རྡོ་ཡི་ཉ་དེར་ཧ་ཅང་དགའ་བས་ངས་རང་གི་དེ་བྱིན་པ་
ཡིན། ཁོ་ཕྱིར་ལྡོག་ཁར་ལེན་དུ་འོང་རྒྱུ་རེད།”
“ལེགས... པོ… འདུག…...”
བས་ན་
དོན་ལྡན་དགའ་གྲོགས་མ་དང་འཆམ་པོ་བྱུང་། འོན་ཀྱང་སྔར་བཞིན་ཆང་
འཐུང་གི་འདུག ཁོས་རྟ་ཕྲུག་གི་གཏམ་རྒྱུད་དེ་འབྲི་མཚམས་བཞག་ཟིན་ཅིང་ད་
ལྟ་ཁོ་ལ་ཁོམ་པ་བྲལ་བས་ང་ལ “གཡར” ཆོག་ཟེར། ཁོས་ང་ལ་འཕྲིན་ཡིག་བམ་
ཆུ 43 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
པོ་ཞིག་གཏད་པ་ལས་ངས་གང་འདོད་ཅིག་བླངས་པ་འདི་ལྟར།
རྣམ་ཀུན་བརྗེད་ཐབས་བྲལ་བའི་སྙིང་གི་ཐིག་ལེ་གང་དེར།
འཕྲིན་ཡིག་གཉིས་བསྟུད་མར་འབྱོར་ནས་ཡུན་རིང་བོ་ཕྱིན་ཀྱང་། ཁྱེད་
རང་ཕྱིར་ལོག་མེད་བསམས་ནས་ད་བར་དུ་འཕྲིན་ལན་འབྲི་རྒྱུ་མ་བྱུང་། ཁྱེད་
ཀྱིས་བདག་ལ་དེ་འདྲའི་ཡིད་ཆེས་བྱེད་པ་ནི་ཧ་ཅང་ཡ་མཚན་ཆེ་ལ་ཧ་ཅང་རློམ་
ཐབས་ཀྱང་བྲལ། བདག་གིས་བལྟས་ན་མི་ཞིག་གིས་མི་གཞན་ཞིག་ལ་སེམས་
ཡོངས་སུ་རྟོན་ཐུབ་པ་ནི་འཁྲུལ་སྣང་ངམ་འཕྲུལ་སྣང་ཙམ་རེད། སྣང་བ་དེའི་
མཇུག་འབྲས་ནི་གཏིང་བྲལ་བའི་སྡུག་གི་དོང་ཆེན་ཞིག་ཡིན་པ་སྨོས་ཅི་འཚལ།
བདག་གིས་ཀང་ཆིང་(རྣོ་སྦྲེང་རོལ་ཆ)དེ་མཐོང་ཐེངས་རེར་མིག་ལམ་དུ་
ནམ་ཡང་གཟུགས་བརྙན་ཞིག་འཆར་ཞིང་། དེ་དུས “དེ་འདྲའི་མི་ཞིག་ཡོད། དེ་
འདྲའི་མི་ཞིག་ཡོད། ཁོང་གིས་ཡོད་ཚད་མཁྱེན་ནུས། ཁྱེད་ཀྱི་ཡིད་སེམས། ཁྱེད་
ཀྱི་དགའ་སྤྲོ། ཁྱེད་ཀྱི་སྐྱོ་གདུང...” ཞེས་པ་ངག་ནས་ཐལ་ཅིང་ཀུང་ཆིང་གི་
རམ་འདེགས་ཀྱང་མེད་མི་རུང...
ཨ་མས་ང་ལ་གཤེ་གཤེ་ཐེངས་འགར་བཏང་། སྐལ་བཟང་གིས་ཀྱང་ང་
ཐེངས་འགར་བཙལ་ནས་ཁ་ཡག་གང་མང་ལབ། ངས་སྔར་བཞིན ་དེ་འདྲའི་
མི་ཞིག་ཡོད” ཅེས་གླུ་བླངས། ཡིད་སེམས་སྡུག་ཅིང་སྐྱིད། ང་ལ་གཟུགས་
མེད་ཀྱི་རྒྱབ་རྟེན་ཞིག་གཏན་དུ་ཡོད་པ་འདྲ།
ང་ལ་མོ་གསར་གྱི་སྣང་བ་སྐྱེ་མགོ་བརྩམས།
“ལྔ་གཅིག” གི་སྔོན་ལ་ཅིས་ཀྱང་འཕྲད་ཐུབ་པར་ཞུ།
ཞེས་གཟའ་ཉི་མའི་སྔ་དྲོར་མི་ཞིག་ནས་ཕུལ། །
འཕྲིན་ཡིག་གི་ལྟག་རྒྱབ་ན “ད་ནས་བཟུང་གཟའ་འཁོར་རེར་འཕྲིན་རེ་
44 ཉྩ



རྩྭ་ཐང་གི་ཉིན་ཐོ།
གཏོང་ངེས” ཞེས་བྲིས་འདུག
“འདི་ནི་རྒྱུ་ཆ་གཙོ་བོའི་གྲས་ཡིན།” དོན་ལྡན་གྱིས་དེ་ལྟར་བཤད་ཅིང་
སྐབས་དེར་ཁོའི་དགའ་གྲོགས་མས་ཁོ་ལ་ཆང་གར་རྐེད་ཅིག་བསྣན་ལ་ཁོའི་
གདོང་མདོག་ཅུང་ལེགས། འོན་ཀྱང་། ངས་ཅི་ཡང་མ་གོ དངོས་གནས་ཅི་ཡང་
མ་གོ
ཕལ་ཆེར་ལོ་ངོ་གཉིས་ཀྱི་སྔོན་ལ། རྟ་ཕྲུག་ཁུལ་རིག་རྩལ་ཚོགས་པའི་
གླུ་མ་ཞིག་དང་སྟེས་དབང་གིས་ཕྲད། དུས་ཚོད་ཐུང་ཐུང་གི་ནང་དུ་ཁོ་དང་ཁོ་
མོས་ཕན་ཚུན་གཅིག་སེམས་གཅིག་ཆགས་ཀྱི་རྣམ་པ་བསྟན་ནས་མཛའ་བརྩེའི་
གཏམ་གླེང་སོ་སོར་ལྷུག་པར་བརྗོད་ཅིང་ཚེ་གང་གི་དོན་ཆེན་ཡང་གཅིག་ཐོག་ཏུ་
འབབ་ཙམ་བཤད། ཁོ་མོའི་འཕྲིན་ཡིག་ལས “རྣོ་སྦྲེང་རོལ་ཆ” ཞིག་བྱུང་བ་དེ་ནི་
ཁོས་ཁོ་མོར་ལེགས་སྐྱེས་སུ་ཉོས་པ་ཡིན་ལ་འཕྲིན་ཡིག་གཞན་ཞིག་གི་ནང་དུ་བྱུ་
རུའི་སྐེ་རྒྱན་ཞིག་ཀྱང་གླེང་ཡོད་དེ། དེ་ཡང་ཁོས་ལྷ་ས་ནས་ཁོ་མོར་ཆེད་དམིགས་
ཀྱིས་ཉོས་པ་ཡིན་ཟེར། ཁོས་རྒྱུ་སྟོབས་ལ་བརྟེན་ནས་ཁོ་མོའི་ཡིད་སེམས་ཇེ་
བརྟན་དུ་གཏོང་འདོད་མིན་ཏེ། བརྩེ་དུངས་ཀྱི་ཕྱིར་དུ་ཡོད་ཚད་གཏོང་ཕོད་པའི་
ལྷག་བསམ་དང་སྤོབས་པ་མཚོན་པར་བྱས། འོན་ཀྱང་། གནམ་འོག་འདི་ན་རྒྱུ་
འབྲས་བརྩི་བའི་བུ་མོ་དུ་ཡོད། མཇུག་འབྲས་ནི་ཧ་ཅང་བསམ་ཡུལ་ལས་འདས་
ཤིང་ཡིད་སྐྱོ་བ་ཞིག་རེད། སྐྱོ་བའི་ཟློས་གར། སྐྱོ་བའི་ཟློས་གར་རེད་ཡ། །
དོན་ལྡན་གྱིས་ང་ལ་དྲན་སྐུལ་གང་ཡང་མ་བཏང་ལ་ངའི་བློ་སྒོ་ཡང་
༄༅ 4O5



ཀྲུང་གོའི་བོད་ཀྱི་དེང་རབས་རྩོལ་རིག་གཅེས་བཏུས།
འབྱེད་མ་ཐུབ། ངས “འདི་ནི་དོན་དག་ཕལ་བ་ཞིག་རེད། སྒྲུང་གཏམ་གྱི་ས་བོན་
དུ་ཇི་ལྟར་འོང” ཞེས་དྲིས།
“འོ། སྒྲུང་འབྲི་བར་ཐོག་མར་བྱུང་རིམ་གླེང་བ་ནི་གླེན་རྟགས་ཤིག་རེད།
དེ་ནི་མི་སྣ་ནས་མགོ་བཟུང་ཞིང་མི་སྣས་མཇུག་བསྡུ་དགོས་པ་ཞིག་རེད། མི་
“འོ་ན། ཁྱོད་ཀྱི་མི་སྣ་འབུར་དུ་ཐོན་ཡོད་དམ།”
“ཁྱོད་ཀྱིས་བསམ་བློ་ཐོངས་དང་། ཁ་ལོ་པ=གླུ་མས——འཕྲིན་ཡིག–
བྱུ་རུའི་སྐེ་རྒྱན—བརྩེ་དུངས––སྐྱོ་བའི་ཟློས་གར་ཞིག གནད་འགག་འདི་ན་
ཡོད” ཁོས་འཕྲིན་ཡིག་གཞན་པ་ཞིག་བླངས་ནས “འདི་ལ་ལྟོས། ཁྲེལ་མེད་མ་
དེས་སྐྱེས་པ་ཞིག་གི་བརྩེ་དུངས་བསླུས་པ་རེད་ཡ” ཟེར།
་ད་དུང་རྒྱུ་ནོར།” ངས་ཁ་གསབ་བརྒྱབ། །
“རེད། དེ་ཡང་རེད། འོན་ཀྱང་རྒྱུ་ནོར་ནི་གླེང་རིན་ཡོད་པ་མ་རེད—
བརྩེ་དུངས་ཀྱི་མདུན་དུ། ཁྱོད་ཀྱིས་གཏམ་རྒྱུད་ཀྱི་སྙིང་བོ་མི་དྲན་པར་རྒྱུ་ནོར་
དྲན་བྱུང་ངམ། རེད། གནད་དོན་དེ་ཡང་གླེང་ཆོག དཔལ་འབྱོར་དང་བརྩེ་དུངས་
ཀྱི་འབྲེལ་བ་དང་བར་ཐག་ལ་ཁྱོད་ཀྱིས་བསམ་བློ་ཐོངས… ” ཁོ་རང་རྩོམ་
པ་པོ་རེད། བདག་ལ་འདི་ལྟར་བསླབ་བྱ་གཏོང་བ་ནི་འཚམ་པ་ཞིག་རེད། འོན་
ཀྱང་ངས་ཁོའི་སྐད་ཆའི་ནང་དོན་ལེགས་པོ་མི་དཔོག་པས་མིག་ཅེ་རེར་ཁོང་གི་
གདོང་ལ་བལྟས་ནས་བསྡད་ཅིང་། ཁོའི་གདོང་གི་རྣམ་འགྱུར་ལས་ནང་སེམས་
ཅུང་ཙམ་རྟོགས་ཨེ་ཐུབ་སྙམ། ངས་ད་གཟོད་ཁོས་ཆང་རག་འཐུངས་དྲགས་པ་
ཚོར། ང་ཁོའི་ཁོག་པར་ཡང་གསེར་ཉ་ཞིག་ཡོད་པའི་སྣང་བ་རུ་ཐིམ།
ཁོས “ལྟོས་དང་། ད་ལྟ་དོན་ལྡན་དང་ཚེ་རིང་དོན་གཅིག་ཡིན་པ་ཚོར་
༄༅ 426 ཉྩ



རྩྭ་ཐང་གི་ཉིན་ཐོ། རྒྱུན
རམ། ངའི་གཏམ་རྒྱུད་ཁྱོད་ཀྱིས་ཡི་གེར་ཕབ་ཚེ་མི་གཅིག་གི་ངལ་རྩོལ་འབྲས་
བུ་ལྟ་བུར་གྱུར། གལ་ཏེ་ཚོང་རྫས་ཤིག་ཡིན་པའི་དབང་དུ་བཏང་ན། དཔེར་ན།
དེ་ཚོང་རྫས་ཤིག་ཡིན་ན། དེའི་བེད་སྤྱོད་རིན་ཐང་དང་རིན་ཐང་། འོ། དེ་ལ་རིན་
ཐང་མཚོན་བྱེད་ཀྱི་རིན་གོང་ ” ཟེར།
ངས་ཀྱང་གནས་ལུགས་གང་ཞིག་རྟོགས་པ་དང་འདྲ་བར “རེད། དེ་ལྟར་
ངེས། འོན་ཀྱང་། ་གསེར་ཉ་ ང་ལ་དབང” ཞེས་སྨྲས།
“ཧ་ཅང་སྤྱང་པོ་རེད། ” ཁོའི་སྐད་ཆ་ལྷག་པར་ལྐོག་གྱུར་དུ་སོང་།
སt
རང
ང་ཚོ་གྲོགས་པོ་འགས་ནམ་ཞིག་ཁ་བ་བབས་ཚེ་རྫོང་མཁར་དང་ཐག་
ཅུང་ཙམ་རིང་བའི་ནགས་ཚལ་ཞིག་ཏུ་འདྲ་པར་རྒྱག་པར་འགྲོ་རྒྱུ་བྱས། མཚན་
མོ་ཞིག་ལ་དངོས་གནས་པར་རྒྱག་པར་རན་པའི་ཁ་བ་ཐེངས་ཤིག་བབས་པས་
དོན་ལྡན་གྱི་དགའ་གྲོགས་མ་སྔ་མོ་ནས་ང་འབོད་དུ་འོངས།
ལོ་འགའི་སྔོན་ལ་བདག་གིས་ཚགས་པར་ཞིག་ལས། རྒྱལ་སྤྱིའི་སྟེང་
ཁྱིའི་སྨྱོ་ནད་རྩ་བ་ནས་བསལ་ཟིན་པའི་རྩོམ་ཡིག་ཅིག་བཀླགས་མྱོང་། དེ་ནས་
བཟུང་ཁྱི་སྨྱོན་གྱི་གཏམ་རྒྱུད་ཀྱང་གོ་ཐོས་སུ་མ་གྱུར། འོན་ཀྱང་རྩོམ་ཡིག་དེ་ནི་
ཡིད་ཆེས་བྱ་ཐབས་བྲལ་བ་ཞིག་རེད། ཉིན་འདི་གའི་རིང་ལ་ཁྱི་སྨྱོན་སླར་ཡང་
ལངས་བྱུང་། ཚན་རིག་གི་ཡིད་རྟོན་བྲལ་བའི་རང་བཞིན་ཡང་ཕྱི་རུ་རྗེན་པར་
མངོན། རྫོང་མི་དམངས་སྨན་ཁང་དུ་ཁྱི་སྨྱོན་གྱིས་རྨུགས་པའི “ནད་པ* མང་
བོ་ཞིག་བསྣན་དང་སྣོན་གྱིན་འདུག ནད་གཡོག་མ་ཞིག་ཀྱང་སྨྱོས་ཟིན་ལ། དེ་
རྒྱུ 427 ཉྩ



ཀྲུང་གོའི་བོད་ཀྱི་དེང་རབས་ཚོལ་རིག་གཅེས་བཏུས།
ནི “ནད་པ” དེ་དག་ལ་རྣམ་རྟོག་གམ་འཇིགས་སྐྲག་སྐྱེས་པས་རེད། དེ་བཅོས་
ཐབས་ནི་ཡུན་རིང་ལ་ལས་ཀ་མ་བསྒྲུབས་པར་ངལ་གསོ་བྱ་རྒྱུ་རེད་ཟེར། གང་
ལྟར་ཡང “གསེར་ཉའི” གཏམ་རྒྱུད་ཤེས་ཀྱང་རུང་། ཁྱི་སྨྱོན་དང་ཕྲད་པ་ནི་ཇི་
འདྲའི་ལས་ངན་པ་ཞིག་རེད།།
ངས་དོན་ལྡན་གྱི་དགའ་གྲོགས་མར “ང་ཚོ་ཁྱི་སྨྱོན་ནམ་ཅི་ཞིག་དང་ཕྲད་
ན་ཅི་བྱ། མ་སོང་ན་ལེགས” ཞེས་ཧ་ཅང་གཟབ་ནན་གྱིས་བཤད། སྐབས་དེར་
ངའི་མིག་ལམ་དུ་སྣང་བ་ནི་ཁོ་མོའི་ལུས་སྟོད་ཀྱི་རྒྱུགས་ཤིང་འབུར་ལ་འདེགས་
འཕར་བྲེལ་བའི་གནས་ཤིག་ཡིན། ངས་རིམ་བཞིན་ཁོ་མོའི་ངོ་གདོང་དང་ངོ་
གདོང་གི་མིག་ཟུང་ལ་མཉམ་པར་བཞག གཏིང་དཔག་དཀའ་བའི་འཛུམ་
མདངས་ཤིག་གིས་གཏིང་དཔག་དཀའ་བའི་མིག་མདངས་སྤྲོས། གལ་ཏེ་ང་ཁྱི་
སྨྱོན་ཞིག་ཡིན་ན་ཁོ་མོར་རྨུགས་ཆོག་ལ་ང “གསེར་ཉ” ཞིག་ཡིན་ན་ཁོ་མོའི་
ཁོག་པར་ཞུགས་ཆོག འོན་ཀྱང་ང་ནི་ང་ལས་ཅི། ང་ནི་ང་རེད།་
ཁོ་མོ་ཁ་གྲགས་བྱུང་། “སྙིང་ཉེ་བའི་དྲུང་ཡིག་ཆེན་མོ་ལགས...-ཁྱེད་
ཀྱི་ཚེ་སྲོག་ངེས་ཁག་ཐེག་བྱས་ཆོག ང་ཚོས་མེ་མདའ་འཁྱེར་ཆོག། རྡོ་ཕྲུག་གི་
རླངས་འཁོར་ཡང་ཡོད།”
“མེ་མདའ། རྟ་ཕྲུག་ མེ་ཤུགས་འཕུར་མདའ་ཡིན་ཡང་ཅི་ཕན། མ་སོང་
ན...…..”
“ཁྱོད་ལ་རྭ་ཤེལ་འགའ་བཞག་ཆོག
bye-bye” ཁོ་མོ་ཁོང་ཁྲོ་ལངས་ཟིན་པར་གདོན་མི་ཟ། ང་ལ་འགྱོད་པ་
ཤིན་ཏུ་སྐྱེས། ངས་རྣམ་ཀུན་བུད་མེད་ཀྱི་བསམ་པ་དང་བསྟུན་ནས་ལས་བསྒྲུབས་
པས་བུད་མེད་ཚོས་ང་ཡང་བུད་མེད་ཅིག་ཏུ་ལྟ་བ་ཡིན་ཡ། ང་མྱུར་བར་སྒོ་ཕྱིར་
ར@ 42 ཆུ་



རྩྭ་ཐང་གི་ཉིན་ཐོ། སྐྱེས་
སོང་དུས་ཁོ་མོའི་གྲིབ་མའང་མི་མཐོང་། ངས་སྐད་བརྒྱབ་ནས་འབོད་རྩིས་བྱེད་
དུས་ཁོ་མོའི་མིང་བརྗེད་ཟིན། “དོན་ལྡན་གྱི་དགའ་གྲོགས་མ—” ཁངས་
འཚུབ་ཅིག་ཤག་ཤག་གིས་བརྒྱུགས་པ་དང་ངའི་སེམས་ལ་ཟུག་གཟེར་ཞིག་བྱུང་།
ངའི་མིག་ལམ་དུ་ཁྱི་སྨྱོན་དཀར་དཀར་ཞིག་རླུང་རྗེས་དེད་པའི་འཕྲུལ་སྣང་ཞིག་
ཤར་ནས་འཕྲལ་དུ་ནང་ལ་བྲོས། ངའི་སྙིང་ཁ་དྲག་ཏུ་འཕར་ནས་ཡུན་རིང་སྡོད་
མི་ཚུགས། སྒེའུ་ཁུང་ཕྱི་རུ་དཀར་ཞིང་དབེན་པའི་འཇིག་རྟེན་ཞིག་ཟླ་འོད་འོག་
གི་དུར་ཁྲོད་འདྲ། དཀར་ཞིང་དབེན་པའི་དགུན་གྱི་འཇིག་རྟེན།
ང་རྟ་ཕྲུག་དང་ཕྲད་པར་ནི་སེམས་ན་གྲ་སྒྲིག་གང་ཡང་མེད་ལ་ལྷག་པར་
དུ་ཁོས་ང་རང་བཙལ་འོང་རྒྱུ་ནི་དེ་བས་ཀྱང་རློམ་དཀའ་བ་ཞིག་རེད། ཁོའི་
གདོང་གི་ཉམས་འགྱུར་མེད་པའི་ཉམས་འགྱུར་དེ་ཧ་ཅང་འཇིགས་སུ་རུང་། ཁོའི་
ངོ་དབྱིབས་ཅི་འདྲ་དང་ལྭ་བ་ཅི་ཞིག་གྱོན་ཡོད་པ་ད་ལྟ་བརྗེད་ཡག་ཏུ་གྱུར་འདུག་
འོན་ཀྱང་ཁོས་བཤད་པའི་སྐད་ཆ་རྩུབ་མོ་དེས་ང་ལ་གསང་བའི་བརྡ་རྟགས་ཤིག་
བཏང་བྱུང་། ཕལ་ཆེར་ཉིན་འདི་གའི་རིང་ལ་དོན་དག་ཡ་མཚན་ཞིག་འབྱུང་
བའམ “གསེར་ཉ” དེ་མངོན་བསྒྲགས་བྱེད་པའི་རེ་བ་ཞིག་ཡོད་པ་འདྲ། །
“ཁྱོད་ཀྱིས་དཔེ་ཆ་འབྲི་བ་ཡིན་ནམ།” །
“སྦྱོང་བ་ཙམ་ཡིན། གསེར་ཉའི་སྐོར། སྤྱིར་ན་ང་ཁྱོད་ཀྱི་སར་ཕྱིན་
ནས......
“ཕ་རོ་མ་རོ། གསེར་ཉ། གསེར་། གསོན་པོའི་རྣ་བསླད། ཤི་བོའི་བླ་
% 429



ཀྲུང་གོའི་བོད་ཀྱི་དེང་རབས་འཚོལ་རིག་གཅེས་བཏུས།
བསྒུལ། ཁྱོད་ཚོས “རིག་གནས་གསར་བརྗེ” བསྐྱར་དུ་སློང་འདོད་པ་ཨེ་ཡིན།
ལོ་དེ་གའི་རིང་ལ། ཁྱོད་ཚོས་ངའི་དགེ་རྒན་ལགས་ལ་འཐབ་རྩོད་དང་རྡུང་རྡེག་
བཏང་ནས་སྨྱོ་རུ་བཅུག རྗེས་སུ་ཁོས་སྨྱོ་གཏམ་ཁ་ཤས་ཐལ་བ་རྩ་ཆེན་ཡིན་ཁུལ་
གྱིས་བཏུས་ཏེ་ཁེ་སྤོགས་ཅི་ཞིག་གཉེར་འདོད་པ་ཡིན། ཉེས་འདོན་ཡི་གེ་ཞིག་
གིས་མི་འདང་བ་ཡིན་ནམ་དེ་རིང་ཉིན་འདིའི་ཕ་རོལ་ལ། ཁྱོད་ཚོས་གསེར་ཉ་
ཞེས་པའི་ཚིག་སྣེ་ཞིག་གླེང་ཚེ་ངས་ས་བསྲེ་རྡོ་བསྲེ་ཞིག་མ་བྱས་ན.…….༧
10
པ
“གསེར་ཉའི” གཏམ་རྒྱུད་ནི་ནམ་ཡང་གསང་བ་ཞིག་རེད། གསལ་བོར་
བཤད་ན་དེ་ནི་རྟོག་བཟོ་བྱས་པ་ཞིག་ཡིན། འོན་ཀྱང་གསེར་ཉ་དངོས་ཤིག་ཀྱང་
ཡོད་ལ། དེའི་འགྲོ་ཕྱོགས་བརྒྱུད་ནས་བཟུང་བའི་ལག་དམར་ནི་རྟ་ཕྲུག་རེད།
ཡང་གསལ་བོར་བཤད་ན་རྟ་ཕྲུག་ནི་ཁ་ལོ་པ་རྒན་པོ་གསོད་མཁན་གྱི་དོགས་
ཡུལ་རེད། སྤྱི་བདེ་ལས་ཁུངས་ཀྱིས་རྟ་ཕྲུག་བཀག་ཉར་བྱས་ཏེ་ཉིན་བཅུ་གྲངས་
ཤིག་འདས། ང་རྟ་ཕྲུག་དང་ཕྲད་ཐེངས་གཉིས་པ་ནི་སྤྱི་བདེ་ཅུས་ཡིན། ཁོ་རང་
མི་གཞན་ཞིག་ཏུ་འགྱུར་ཟིན། དེ་སྔའི་དྲེགས་པ་དང་འཇིགས་ཉམས་གཏན་ནས་
ཡལ་ཟིན།་ཁོ་རང་ཁྱོད་ཀྱིས་གང་འདོད་ཀྱིས་རྟོག་བཟོ་བྱས་པའི་མི་དེ་དང་ཧ་
ཅང་མཚུངས། ཁ་མིག གཟུགས་ཚད། ལཱ་བ། ཐ་ན་སྐད་ཆ་བཤད་སྟངས་ཀྱང་དེ་
ལྟར་རེད། ཁོ་ན་རེ།
སོང་དང་བུ་མོ་ཞིག་གིས་ཕན་ཚུན་བསྐུར་བའི་མཛའ་འཕྲིན་དག་ངས་
ད་དུང་ཉར་ཚགས་བྱས་ཡོད་ཅིང་། ང་ལ་རིན་ཐང་ལྡན་པའི་དངོས་པོ་ཞིག་ཡོད་
# 4 124



རྩྭ་ཐང་གི་ཉིན་ཐོ།
པ་འདི་འབའ་ཞིག་ཡིན། འོན་ཀྱང་། བུ་མོ་དེས་སྔར་ནས་བསྐྱུར་ཏེ་ལུས་སེམས་
གཉིས་ཀ་གཞན་དབང་དུ་གྱུར། འདས་པའི་དུས་ཀྱི་བདེ་སྐྱིད་དེ་ཁོ་ནས་ང་ད་
ལྟའི་བར་འཚོ་ཞིང་དགའ་བདེར་རོལ། ངེད་གཉིས་དང་ཐོག་ཕྲད་དུས་ཁོ་མོ་ལོ་
བཅོ་ལྔ་རེད། རྗེས་སུ་མངལ་སྦྲུམ་མྱོང་། ད་ལྟ་འདས་སོང་། འདས་པའི་བདེ་སྐྱིད་
དེ་ད་ལྟའང་བདེ་སྐྱིད་ཡིན་པ་ལས་གཞན་ཚང་མ་འདས་སོང་། ཁྱོད་ཀྱིས་གསེར་
ཉ་དེ་འབྲི་བ་ལས་ངའི་འཕྲིན་ཡིག་འདི་གཞིར་བཞག་གིས་གཏམ་རྒྱུད་ཅིག་
འབྲི་བར་ཞུ། འཕྲིན་ཡིག་འདི་ཁྱོད་ལས་མི་གཞན་པ་སུ་ལའང་བསྟན་མ་མྱོང་།
བཀའ་དྲིན་ཞུ” ཞེས་བཤད།
རྟ་ཕྲུག་གིས་ང་ལ་གཏད་པའི་འཕྲིན་ཡིག་བམ་པོ་དེ་ནི་སྔོན་ཆད་ངས་
དོན་ལྡན་གྱི་ས་ནས་བལྟས་མྱོང་བ་དེ་ཡིན། འོན་ཀྱང་ང་དོན་ལྡན་གྱི་སར་སླར་
ཡང་སོང་དུས། དོན་ལྡན་གྱིས་འཕྲིན་ཡིག་དེ་དག་སྔར་བཞིན་ཉར་འདུག དེ་
ནས་ངེས་དོན་ལྡན་ལ་དོན་དག་གི་གནད་འགག་ཅིག་དྲིས་དུས། ཁོས་ཧ་ཅང་
ལྐོག་གྱུར་གྱི་འཛུམ་མདངས་དེ་བསྟན་ཅིང་མཐེ་བོང་བསྒྲེངས་ནས། “ཧ་ཅང་
སྤྱང་པོ་འདུག ཧ་ཅང་སྤྱང་པོ་འདུག” ཅེས་སྐད་ཆ་དེ་ཟློས།
དེའི་ཕྱིར་ཡོད་ཚད་ལ་ཡ་མཚན་སྐྱེ་རྒྱུ་སྤུ་ཙམ་ཡང་མེད— སྤུ་ཙམ་ཡང་།
དེ་དུས་ང་རང་ལོ་ཉེར་བཞིར་སླེབས།
(1989ལོའི《སྦྲང་ཆར》དེབ་བཞི་པ་ལས་བདམས)
རྒྱུ 441



ཇུས་འགོད་པ།
ཇུས་འགོད་ལག་བསྟར་པ།
རྟ་མགྲིན་སྐྱབས།
ཀྲུང་གོའི་བོད་ཀྱི་དེང་རབས་རྩོམ་རིག་གཅེས་བཏུས།
（1980-1989）
རྩྭ་ཐང་གི་ཉིན་ཐོ།
《སྦྲང་ཆར》རྩོམ་སྒྲིག་ཁང་གིས་བསྒྲིགས།
༄༅
མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10པ།（ 810001)
འགྲེམས་སྤེལ་ཁ་པར།/0971-6123221 འདྲི་རྩད་ཁ་པར། /0971-6138933
E-mail/qhmzcbs@sohu.com དྲ་གནས། www.qhmzcbs.com
རྩོམ་སྒྲིག་འགན་འཁུར་པ།
མདུན་ཤོག་ཇུས་འགོད་པ།
དཔར་སྐྲུན་འགན་ལེན་པ།
པད་མ་དབང་ཆེན།
ཕག་མོ་རྡོ་རྗེ།
ཡིའུ་ཆིའུ་ཧྭ།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང་། ཞིན་ཧྭ་དཔེ་ཁང་།
པར་འདེབས། མཚོ་སྔོན་བདེ་ལུང་རིག་གནས་གསར་གཏོད་ཚད་ཡོད་འགན་འཁྲི་ཀུང་སི།
དེབ་ཚད། 720mmx1000mm 1/16 ཡིག་གྲངས། ཁྲི 28
དཔར་ཤོག . 26.75
དཔར་གྲངས། 1-2 000
པར་གཞི། 2016ལོའི་ཟླ7པར་པར་གཞི་དང་པོ་བསྒྲིགས། .
དཔར་ཐེངས། 2016ལོའི་ཟླ7པར་དཔར་ཐེངས་དང་པོ་དཔར།
དཔེ་རྟགས།
ISBN978-7-5420- 2639-2 རིན་གོང་། སྒོར 48.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས）



中国藏族当代文学精品丛书
1980—1989
ISBN 978-7-5420-7639-2
口端口
9787542 moz63925
(
31/价:48.00)
